\nadpisleft{Lectio 7 (1 Cor 11:17-22)}

De Epistola prima beáti Pauli Apóstoli ad Corínthios

Hoc autem præcipio: non laudans quod non in mélius, sed in deterius convenítis.
Primum quidem conveniéntibus vobis in Ecclésiam, áudio scissuras esse inter vos, et ex parte credo.
Nam oportet et hæreses esse, ut et qui probáti sunt, manifesti fiant in vobis.
Conveniéntibus ergo vobis in unum, jam non est Domínicam cenam manducáre.
Unusquisque enim suam cœnam præsumit ad manducándum. Et alius quidem ésurit, alius autem ébrius est.
Numquid domos non habetis ad manducándum et bibéndum? aut Ecclésiam Dei contémnitis, et confúnditis eos, qui non habent ? Quid dicam vobis? Laúdo vos? In hoc non laudo.
\par