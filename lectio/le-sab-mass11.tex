\nadpisleft{Evangelium - Anno C (Lc 24:1-12)}

\textbf{\Vbar.} Dóminus vobíscum.
\textbf{\Rbar.} Et cum spíritu tuo.

\textbf{\Vbar.} Léctio sancti Evangélii secúndum Lucam.
\textbf{\Rbar.} Glória tibi, Dómine.

Prima sabbatórum, valde dilúculo venérunt mulíeres ad monuméntum portántes, quæ paráverant, arómata. 
Et invenérunt lápidem revolútum a monuménto et ingréssæ non invenérunt corpus Dómini Iesu.

Et factum est, dum mente hæsitárent de isto, ecce duo viri stetérunt secus illas in veste fulgénti. 
Cum timérent autem et declinárent vultum in terram, dixérunt ad illas:
«Quid qu\'{\ae}ritis vivéntem cum mórtuis?
Non est hic, sed surréxit. Recordámini quáliter locútus est vobis, cum adhuc in Galil\'{\ae}a esset, dicens: “Opórtet Fílium hóminis tradi in manus hóminum peccatórum et crucifígi et die tértia resúrgere”».

Et recordátæ sunt verbórum eius et regréssæ a monuménto nuntiavérunt hæc ómnia
illis Undecim et céteris ómnibus.
Erat autem María Magdaléne et Ioánna et María Iacóbi; et céteræ cum eis dicébant ad apóstolos hæc.
Et visa sunt ante illos sicut deliraméntum verba ista, et non credébant illis.

Petrus autem surgens cucúrrit ad monuméntum et procúmbens videt linteámina sola; et rédiit ad sua mirans, quod factum fúerat.

\textbf{\Vbar.} Verbum Dómini.
\textbf{\Rbar.} Laus tibi, Christe.
\par