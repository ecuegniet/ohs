\begin{small}
\textbf{\Vbar.} Jube, domne, benedícere.
\nadpisleft{Benedictio:} 
Evangélica léctio sit nobis salus et protéctio. \textbf{\Rbar.} Amen.
\end{small}

\nadpisleft{Lectio 7}

Léctio sancti Evangélii secúndum Matth\'{\ae}um. ({{\color{red}Matt 21:1-9})
In illo témpore: Cum appropinquásset Jesus Jerosólymis, et venísset Béthphage ad montem Olivéti: tunc misit duos discípulos, dicens eis. Et réliqua.

Homilía sancti Ambrósii Epíscopi. ({{\color{red} Liber 9 in Lucam})
Pulchre relíctis Jud\'{\ae}is, habitatúrus in afféctibus Géntium, templum Dóminus ascéndit. Hoc enim templum est verum, in quo non in líttera, sed in spíritu Dóminus adorátur. Hoc Dei templum est, quod fídei séries, non lápidum structúra fundávit. Deserúntur ergo qui óderant: eligúntur qui amatúri erant. Et ídeo ad montem venit Olivéti, ut novéllas óleas in sublími virtúte plantáret, quarum mater est illa, quæ sursum est, Jerúsalem. In hoc monte est ille cæléstis agrícola: ut plantáti omnes in domo Dei, possint virítim dícere: Ego autem sicut olíva fructífera in domo Dómini.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.


