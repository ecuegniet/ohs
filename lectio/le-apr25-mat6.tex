\begin{small}
\textbf{\Vbar.} Jube, domne, benedícere.

\nadpisleft{Benedictio:} 
Ignem sui amóris accéndat Deus in córdibus nostris.
\textbf{\Rbar.} Amen.
\end{small}

\nadpisleft{Lectio 6 (Homilia 3, Lib. 1)}

De Expositióne sancti Gregórii Papæ super Ezechiélem Prophétam.

Sancta quátuor animália, quæ prophetíæ spíritu futúra prævidéntur, subtíli narratióne describúntur, cum dícitur: \\

Quátuor fácies uni, et quátuor pennæ uni. 

Quid per fáciem, nisi notítia; \\
et quid per pennas, nisi volátus exprímitur? 

Per fáciem quippe unusquísque cognóscitur: per pennas vero in altum ávium córpora sublevántur. 

Fácies ítaque ad fidem pértinet, penna ad contemplatiónem. 

Per fidem namque ab omnipoténti Deo cognóscimur, sicut ipse de suis óvibus dicit: Ego sum pastor bonus, et cognósco oves meas, et cognóscunt me meæ. 

Qui rursus ait: Ego scio quos elégerim. 

Per contemplatiónem vero, qua super nosmetípsos tóllimur, quasi in áëra levámur.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.

