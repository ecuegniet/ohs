\nadpisleft{Lectio 9 (Heb 5:4-10)}

Nec quisquam sumit sibi honórem, sed qui vocátur a Deo, tamquam Aaron.
Sic et Christus non semetípsum clarificávit ut Pontifex fíeret, sed qui locútus est ad eum: Fílius meus es tu, ego hódie génui te.
Quemádmodum et in alio loco dicit: Tu es sacerdos in ætérnum, secúndum ordinem Melchisedech.
Qui in diébus carnis suæ preces, supplicationésque ad eum, qui possit illum salvum fácere a morte, cum clamore valido et lácrimis ófferens, exáuditus est pro sua reveréntia.
Et quidem cum esset Fílius Dei, dídicit ex iis, quæ passus est, obediéntiam:
Et consummatus, factus est ómnibus obtemperántibus sibi causa salútis ætérnæ,
Appellátus a Deo Pontifex, juxta ordinem Melchisedech.
\par