\begin{small}
\textbf{\Vbar.} Jube, domne, benedícere.

\nadpisleft{Benedictio:} 
Divínum auxílium máneat semper nobíscum. \textbf{\Rbar.} Amen.
\end{small}

\nadpisleft{Lectio 8}

Sed quia ad illud corpus, quod vidéri póterat, fides intuéntium dubitábat: \\
osténdit eis prótinus manus et latus, palpandam carnem præbuit, quam clausis januis introduxit. 

Qua in re duo mira, et juxta humanam ratiónem sibi valde contraria osténdit: \\
dum post resurrectiónem suam corpus suum incorruptibile, et tamen palpábile demonstrávit. 

Nam et corrumpi necesse est quod palpátur: \\
et palpari non potest quod non corrúmpitur. 

Sed miro modo atque inæstimábili Redémptor noster et incorrumptibile post resurrectiónem, \\
et palpábile corpus exhibuit: \\
ut monstrando incorruptibile, invitaret ad præmium, et præbéndo palpábile, firmaret ad fidem. 

Et incorruptibilem se ergo, et palpábilem demonstrávit: \\
ut profecto esse post resurrectiónem osténderet corpus suum et ejusdem natúræ, et alterius glóriæ.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.

