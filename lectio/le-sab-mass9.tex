\nadpisleft{Evangelium - Anno A (Mt 28:1-10)}

\textbf{\Vbar.} Dóminus vobíscum.
\textbf{\Rbar.} Et cum spíritu tuo.

\textbf{\Vbar.} Léctio sancti Evangélii secúndum Matth\'{\ae}um.
\textbf{\Rbar.} Glória tibi, Dómine.

Sero autem post sábbatum, cum illucésceret in primam sábbati, venit María Magdaléne et áltera María
vidére sepúlcrum.
Et ecce terræ motus factus est magnus: ángelus enim Dómini descéndit de cælo et accédens revólvit lápidem et sedébat super eum. 
Erat autem aspéctus eius sicut fulgur, et vestiméntum eius cándidum sicut nix.
Præ timóre autem eius extérriti sunt custódes et facti sunt velut mórtui.

Respóndens autem ángelus dixit muliéribus: «Nolíte timére vos! Scio enim quod Iesum, qui crucifíxus est, qu\'{\ae}ritis.
Non est hic: surréxit enim, sicut dixit.
Veníte, vidéte locum, ubi pósitus erat.
Et cito eúntes dícite discípulis eius: “Surréxit a mórtuis et ecce præcédit vos in Galil\'{\ae}am; ibi eum vidébitis”.
Ecce dixi vobis». 

Et exeúntes cito de monuménto cum timóre et magno gáudio cucurrérunt nuntiáre discípulis eius.

Et ecce Iesus occúrrit illis dicens: «Avéte». Illæ autem accessérunt et tenuérunt pedes eius et adoravérunt eum. 
Tunc ait illis Iesus: «Nolíte timére; ite, nuntiáte frátribus meis, ut eant in Galil\'{\ae}am et ibi me vidébunt».

\textbf{\Vbar.} Verbum Dómini.
\textbf{\Rbar.} Laus tibi, Christe.
\par