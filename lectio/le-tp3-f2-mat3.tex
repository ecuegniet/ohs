\begin{small}
\textbf{\Vbar.} Jube, domne, benedícere.

\nadpisleft{Benedictio:} 
Spíritus Sancti grátia illúminet sensus et corda nostra.
\textbf{\Rbar.} Amen.
\end{small}

\nadpisleft{Lectio 3 (Act. 15:22-29)}

Tunc plácuit Apóstolis et senióribus cum omni ecclésia elígere viros ex eis, \\
et míttere Antiochíam cum Paulo et Bárnaba: \\
Judam, qui cognominabátur Bársabas, et Silam, viros primos in frátribus:

Scribéntes per manus eórum: \\
Apóstoli et senióres fratres, his qui sunt Antiochíæ, et Sýriæ, et Cilíciæ, frátribus ex géntibus, salútem.

Quóniam audívimus quia quidam ex nobis exeúntes, \\
turbavérunt vos verbis, everténtes ánimas vestras, quibus non mandávimus,

Plácuit nobis colléctis in unum elígere viros, et míttere ad vos cum caríssimis nostris Bárnaba et Paulo,

Homínibus qui tradidérunt ánimas suas pro nómine Dómini nostri Jesu Christi.

Mísimus ergo Judam et Silam, qui et ipsi vobis verbis réferent éadem.

Visum est enim Spirítui Sancto et nobis nihil ultra impónere vobis óneris quam hæc necessária:

Ut abstineátis vos ab immolátis simulacrórum, et sánguine, et suffocáto, et fornicatióne: \\
a quibus custodiéntes vos, bene agétis. 

Valéte.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.

