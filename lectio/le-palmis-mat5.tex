\begin{small}
\textbf{\Vbar.} Jube, domne, benedícere.
\nadpisleft{Benedictio:} 
Christus perpétuæ det nobis gáudia vitæ. \textbf{\Rbar.} Amen.
\end{small}

\nadpisleft{Lectio 5}

Dicénte enim prophéta: Qu\'{\ae}rite Dóminum, et confírmámini, qu\'{\ae}rite fáciem ejus semper: némini præsuméndum est, quod totum quod quærit, invenérit, ne désinat propinquáre, qui cessárit accédere. Quid autem inter ómnia ópera Dei, in quibus humánæ admiratiónis fatigátur inténtio, ita contemplatiónem mentis nostræ et obléctat et súperat, sicut pássio Salvatóris? Qui ut humánum genus vínculis mortíferæ prævaricatiónis absólveret, et sæviénti diábolo poténtiam suæ majestátis occúluit, et infirmitátem nostræ humilitátis objécit. Si enim crudélis et supérbus inimícus consílium misericórdiæ Dei nosse potuísset, Judæórum ánimos mansuetúdine pótius temperáre, quam injústis ódiis studuísset accéndere: ne ómnium captivórum amítteret servitútem, dum nihil sibi debéntis perséquitur libertátem.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.


