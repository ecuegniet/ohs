\begin{small}
\textbf{\Vbar.} Jube, domne, benedícere.
\nadpisleft{Benedictio:} 
Unigénitus Dei Fílius nos benedícere et adjuváre dignétur. \textbf{\Rbar.} Amen.
\end{small}

\nadpisleft{Lectio 2 (Jer 2:18-22)}

Et nunc quid tibi vis in via Ægýpti, ut bibas aquam túrbidam? et quid tibi cum via Assyriórum, ut bibas aquam flúminis? 
Arguet te malítia tua, et avérsio tua increpábit te. Scito, et vide quia malum et amárum est reliquísse te Dóminum Deum tuum, et non esse timórem mei apud te, dicit Dóminus Deus exercítuum. 
A s\'{\ae}culo confregísti jugum meum, rupísti víncula mea, et dixísti: Non sérviam. In omni enim colle sublími, et sub omni ligno frondóso, tu prosternebáris méretrix. 
Ego autem plantávi te víneam electam, omne semen verum: quómodo ergo convérsa es mihi in pravum, vínea aliéna? 
Si láveris te nitro, et multiplicáveris tibi herbam borith, maculáta es in iniquitáte tua coram me, dicit Dóminus Deus.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.


