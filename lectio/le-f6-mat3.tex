\nadpisleft{Lectio 3 (Lam 3:1-9)}

Aleph. 
Ego vir videns paupertátem meam in virga indignatiónis ejus.

Aleph. 
Me minávit, et adduxit in ténebras, et non in lucem.

Aleph. 
Tantum in me vértit, et convértit manum suam tota die.

Beth. 
Vetustam fecit pellem meam, et carnem meam, contrívit ossa mea.

Beth. 
Ædificávit in gyro meo, et circúmdedit me felle et labóre.

Beth. 
In tenebrósis collocávit me, quasi mórtuos sempiternos.

Ghimel. 
Circumædificávit advérsum me, ut non egrédiar: aggravávit cómpedem meum.

Ghimel. 
Sed et, cum clamávero et rogávero, exclusit oratiónem meam.

Ghimel. 
Conclusit vias meas lapidibus quadris, sémitas meas subvértit.

Jerúsalem, Jerúsalem, convértere ad Dóminum Deum tuum.
\par