\begin{small}
\textbf{\Vbar.} Jube, domne, benedícere.

\nadpisleft{Benedictio:} 
Unigénitus Dei Fílius nos benedícere et adjuváre dignétur. 
\textbf{\Rbar.} Amen.
\end{small}

\nadpisleft{Lectio 2 (Act. 15:13-21)}

Et postquam tacuérunt, respóndit Jacóbus, dicens: Viri fratres, audíte me.

Simon narrávit quemádmodum primum Deus visitávit súmere ex géntibus pópulum nómini suo.

Et huic concórdant verba prophetárum: sicut scriptum est:

Post hæc revértar, et reædificábo tabernáculum David quod décidit: et díruta eius reædificábo, et érigam illud:

Ut requírant céteri hóminum Dóminum, et omnes gentes super quas invocátum est nomen meum, \\
dicit Dóminus fáciens hæc.

Notum a sǽculo est Dómino opus suum.

Propter quod ego iúdico non inquietári eos qui ex géntibus convertúntur ad Deum,

Sed scríbere ad eos ut abstíneant se a contaminatiónibus simulacrórum, et fornicatióne, et suffocátis, et sánguine.

Móyses enim a tempóribus antíquis habet in síngulis civitátibus qui eum prǽdicent in synagógis, \\
ubi per omne sábbatum légitur.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.

