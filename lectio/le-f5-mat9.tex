\nadpisleft{Lectio 9 (1 Cor 11:27-34)}

Itaque quicúmque manducaverit panem hunc, vel bíberit calicem Dómini indigne, reus erit corporis et sánguinis Dómini.
Probet autem seípsum homo: et sic de pane illo edat, et de calice bibat.
Qui enim manducat et bibit indigne, judícium sibi manducat et bibit, non dijúdicans corpus Dómini.
Ideo inter vos multi infirmi et imbecílles, et dormiunt multi.
Quod, si nosmetípsos dijudicarémus, non útique judicarémur.
Dum judicámur autem, a Dómino corrípimur, ut non cum hoc mundo damnemur.
Itaque, fratres mei, cum convenítis ad manducándum, ínvicem exspectáte.
Si quis ésurit, domi manducet: ut non in judícium convéniatis. Cetera autem, cum vénero, disponam.
\par