\nadpisleft{Lectio 1 (Lam 2:8-11)}

De Lamentatióne Jeremíæ Prophetæ

Heth. 
Cogitávit Dóminus díssipare murum fíliæ Sion: teténdit funículum suum, et non avértit manum suam a perditióne: luxitque ántemurale, et murus páriter dissipátus est.

Teth. 
Defíxæ sunt in terra portæ ejus: pérdidit, et contrívit vectes ejus: regem ejus et príncipes ejus in Géntibus: non est lex, et prophetæ ejus non invenérunt visiónem a Dómino.

Jod. 
Sedérunt in terra, conticuérunt senes fíliæ Sion: conspersérunt cínere cápita sua, accincti sunt ciliciis, abjecérunt in terram cápita sua vírgines Jerúsalem.

Caph. 
Defecérunt præ lácrimis óculi mei, conturbáta sunt víscera mea: effusum est in terra jecur meum super contritióne fíliæ pópuli mei, cum deficeret párvulus et lactens in platéis oppidi.

Jerúsalem, Jerúsalem, convértere ad Dóminum Deum tuum.
\par