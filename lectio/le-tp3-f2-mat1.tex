\begin{small}
\textbf{\Vbar.} Jube, domne, benedícere.

\nadpisleft{Benedictio:} 
Benedictióne perpétua benedícat nos Pater ætérnus. \textbf{\Rbar.} Amen.
\end{small}

\nadpisleft{Lectio 1 (Act. 15:5-12)}

De Actibus Apostolórum.

Surrexérunt autem quidam de hǽresi Pharisæórum, qui credidérunt, dicéntes quia opórtet circumcídi eos,\\
præcípere quoque serváre legem Móysi.

Convenerúntque Apóstoli et senióres vidére de verbo hoc.

Cum autem magna conquisítio fíeret, surgens Petrus dixit ad eos: \\
Viri fratres, vos scitis quóniam ab antíquis diébus Deus in nobis elégit,\\ per os meum audíre gentes verbum Evangélii et crédere.

Et qui novit corda Deus, testimónium perhíbuit, dans illis Spíritum Sanctum, sicut et nobis,

Et nihil discrévit inter nos et illos, fide puríficans corda eórum.

Nunc ergo quid tentátis Deum, impónere jugum super cervíces discipulórum quod neque patres nostri, \\
neque nos portáre potúimus?

Sed per grátiam Dómini Jesu Christi crédimus salvári, quemádmodum et illi.

Tácuit autem omnis multitúdo: \\
et audiébant Bárnabam et Paulum narrántes quanta Deus fecísset signa et prodígia in géntibus per eos.

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.

