\begin{small}
\textbf{\Vbar.} Jube, domne, benedícere.
\nadpisleft{Benedictio:} \hspace{.3em}
Benedictióne perpétua benedícat nos Pater ætérnus. \textbf{\Rbar.} Amen.
\end{small}

\nadpisleft{Lectio 1 (Jer 2:12-17)}

De Jeremía Propheta. 
Obstupéscite, cæli, super hoc, et, portæ ejus, desolámini veheménter, dicit Dóminus.
Duo enim mala fecit pópulus meus: Me dereliquérunt fontem aquæ vivæ, et foderunt sibi cisternas, cisternas dissipatas, quæ continére non valent aquas.
Numquid servus est Israël, aut vernaculus? Quare ergo factus est in prædam?
Super eum rugiérunt leones, et dedérunt vocem suam, posuérunt terram ejus in solitúdinem: civitátes ejus exustæ sunt, et non est qui habitet in eis.
Fílii quoque Mémpheos et Taphnes constupravérunt te usque ad vérticem.
Numquid non istud factum est tibi, quia dereliquísti Dóminum Deum tuum eo témpore, quo ducebat te per viam?

\textbf{\Vbar.} Tu autem, Dómine, miserére nobis.
\textbf{\Rbar.} Deo grátias.


