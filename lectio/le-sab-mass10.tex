\nadpisleft{Evangelium - Anno B (Mc 16:1-8)}

\textbf{\Vbar.} Dóminus vobíscum.
\textbf{\Rbar.} Et cum spíritu tuo.

\textbf{\Vbar.} Léctio sancti Evangélii secúndum Marcum.
\textbf{\Rbar.} Glória tibi, Dómine.

Cum transísset sábbatum, María Magdaléne et María Iacóbi et Salóme emérunt arómata, ut veniéntes úngerent Iesum.
Et valde mane, prima sabbatórum, véniunt ad monuméntum, orto iam sole.

Et dicébant ad ínvicem: «Quis revólvet nobis lápidem ab óstio monuménti?».
Et respiciéntes vident revolútum lápidem; erat quippe magnus valde.

Et introeúntes in monuméntum vidérunt iúvenem sedéntem in dextris, coopértum stola cándida, et obstupuérunt.

Qui dicit illis: «Nolíte expavéscere! Iesum qu\'{\ae}ritis Nazarénum crucifíxum.
Surréxit, non est hic; ecce locus, ubi posuérunt eum.
Sed ite, dícite discípulis eius et Petro: “Præcédit vos in Galil\'{\ae}am.
Ibi eum vidébitis, sicut dixit vobis”».

Et exeúntes fugérunt de monuménto, inváserat enim
eas tremor et pavor, et némini quicquam dixérunt, timébant enim.

\textbf{\Vbar.} Verbum Dómini.
\textbf{\Rbar.} Laus tibi, Christe.
\par