%\versseparator
Bože, ty spravodlivosť moja, vyslyš ma, keď volám o pomoc.
V súžení si mi uľavil.
\versseparator
Zmiluj sa nado mnou a vyslyš moju modlitbu.
\versseparator
Ľudia, dokedy ešte budete mať srdcia tvrdé?
Prečo máte záľubu v márnosti a vyhľadávate klamstvá?
\versseparator
Vedzte, že Pán zázračne chráni svojho svätého;
Pán ma vyslyší, keď k nemu zavolám.
\versseparator
Hneváte sa, ale nehrešte;
uvažujte vo svojom srdci,
rozjímajte na svojich lôžkach a upokojte sa.
\versseparator
Obetujte pravú obetu
a dôverujte Pánovi.
\versseparator
Mnohí hovoria: „Kto nám ukáže šťastie?“
Pane, ukáž nám svetlo svojej tváre ako znamenie.
\versseparator
Môjmu srdcu dal si väčšiu potechu,
než majú tí, čo oplývajú vínom a obilím.
\versseparator
V pokoji sa ukladám a usínam,
\versseparator
lebo len ty, Pane, ma necháš odpočívať v bezpečí.
