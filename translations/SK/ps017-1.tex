%\versseparator
Milujem ťa, Pane, moja sila;
Pane, opora moja, útočište moje, osloboditeľ môj.
\versseparator
Bože môj, moja pomoc, tebe dôverujem;
\versseparator
ty si môj štít, sila mojej spásy a môj ochranca.
\versseparator
Vzývať budem Pána, lebo jemu patrí chvála,
a budem zachránený pred nepriateľmi.
\versseparator
Obkľúčilo ma smrtiace vlnobitie
a vydesili zlostné prívaly.
\versseparator
Ovinuli ma povrazy záhrobia,
zovreli ma osídla smrti.
\versseparator
V úzkosti som vzýval Pána
a volal som k svojmu Bohu.
\versseparator
Zo svojho chrámu počul môj hlas
a moje volanie pred jeho tvárou preniklo k jeho sluchu.
\versseparator
Zem sa pohýbala a zachvela;
vrchy sa otriasli a pohli v základoch,
lebo vzplanul hnevom.
\versseparator
Dym sa mu valil z nozdier
a spaľujúci oheň z jeho úst,
vyletúvali z neho žeravé uhlíky.
\versseparator
Znížil nebesia a zostúpil:
čierne mračno pod jeho nohami.
\versseparator
Zasadol na cheruba a vzlietol,
vznášal sa na krídlach vetrov.
\versseparator
Temnotami sa celkom zahalil
a stánok si urobil
z čierňavy vôd a oblakov.
\versseparator
Pred žiarou jeho tváre mraky lietali,
ľadovec a žeravé uhlie.
\versseparator
Pán z neba zahrmel
a zaznel hlas Najvyššieho:
ľadovec a žeravé uhlie.
\versseparator
Vyslal šípy a rozprášil ich,
vrhol blesky a zmietol ich.
\versseparator
Otvorili sa hlbočiny vôd
a základy zeme sa odkryli.
\versseparator
Pred tvojou hrozbou, Pane,
pred víchricou tvojho hnevu.

