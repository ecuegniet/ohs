%\versseparator
Chcem ťa, Pane, oslavovať celým srdcom,
že si vypočul slová mojich úst.
\versseparator
Budem ti hrať pred tvárou anjelov,
vrhnem sa na tvár pred tvojím svätým chrámom.
Tvoje meno budem oslavovať,
\versseparator
pretože si milosrdný a~verný
a nadovšetko si zvelebil svoje meno a~svoje prisľúbenia.
\versseparator
Vždy si ma vyslyšal, keď som ťa vzýval,
a rozmnožil si vo mne odvahu.
\versseparator
Oslavovať ťa budú, Pane, všetci králi zeme,
lebo počuli slová tvojich úst.
\versseparator
Budú ospevovať Pánove cesty,
lebo veľká je Pánova sláva;
\versseparator
vznešený je Pán, a~predsa zhliada na pokorného,
pyšného však zďaleka pozná.
\versseparator
Aj keby som mal prejsť súžením, ty ma pri živote zachováš
a svoju ruku vystrieš proti hnevu mojich nepriateľov;
zachráni ma tvoja pravica.
\versseparator
Pán za mňa dielo dokončí.
Pane, tvoje milosrdenstvo je večné;
neopusť dielo svojich rúk.