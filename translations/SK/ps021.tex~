%\versseparator
Bože môj, Bože môj, prečo si ma opustil?
Slová môjho náreku sú ďaleko od toho,
kto by ma zachránil.
\versseparator
Bože môj, volám vo dne, a~nečuješ;
volám v~noci, a~nenachádzam pokoja.
\versseparator
A predsa ty si svätý,
ty tróniš na chválach Izraela.
\versseparator
V~teba dúfali naši otcovia;
dúfali a~vyslobodil si ich.
\versseparator
K tebe volali a~boli spasení,
v~teba dúfali a~zahanbení neboli.
\versseparator
No ja som červ, a~nie človek,
ľuďom som na posmech a~davu na opovrhnutie.
\versseparator
Vysmievajú sa mi všetci, čo ma vidia,
vykrúcajú ústa a~potriasajú hlavou.
\versseparator
„Úfal v~Pána, nech ho vyslobodí,
nech ho zachráni, ak ho má rád.“
\versseparator
Veď ty si ma vyviedol z~lona
a na prsiach matky si mi dal spočinúť.
Od samého zrodu som odkázaný na teba.
\versseparator
Ty si môj Boh, odkedy ma mať povila.
Nevzďaľuj sa odo mňa,
\versseparator
lebo sa blíži ku mne nešťastie
a nieto, kto by mi pomohol.
\versseparator
Obkľučuje ma stádo juncov,
obstupujú ma býky z~Bášanu.
\versseparator
Otvárajú na mňa svoje papule
ako lev, čo plieni a~reve.
\versseparator
Rozlievam sa sťa voda
a uvoľňujú sa vo mne všetky kĺby.
\versseparator
Srdce mi mäkne ako vosk
a topí sa mi v~útrobách.
\versseparator
Podnebie mi vysychá ako črepiny
a jazyk sa mi lepí k~hrtanu.
Do prachu smrti ma odvádzaš.
\versseparator
Obkľučuje ma svorka psov,
obstupuje ma tlupa zlosynov.
\versseparator
Prebodli mi ruky a~nohy,
môžem si spočítať všetky svoje kosti.
\versseparator
Lež oni si ma premeriavajú a~skúmajú;
delia si moje šaty
a o~môj odev hádžu lós.
\versseparator
Ale ty, Pane, nevzďaľuj sa odo mňa,
ty, moja sila, ponáhľaj sa mi na pomoc.
\versseparator
Chráň mi dušu pred kopijou
a môj život pred pazúrmi psov.
\versseparator
Vysloboď ma z~tlamy levovej,
mňa úbohého chráň pred rohmi byvolov.
\versseparator
Tvoje meno chcem zvestovať svojim bratom
a uprostred zhromaždenia chcem ťa velebiť.
\versseparator
Chváľte Pána, vy, ktorí sa ho bojíte,
oslavujte ho, všetci Jakubovi potomci.
\versseparator
Nech majú pred ním bázeň všetky pokolenia Izraelove,
veď on nepohŕda, ani neopovrhuje nešťastným chudákom;
\versseparator
ani svoju tvár neodvracia od neho,
lež vyslyší ho, keď volá k~nemu.
\versseparator
Tebe patrí moja chvála vo veľkom zhromaždení
a svoje sľuby splním pred tvárou tých, čo sa boja Pána.
\versseparator
Chudobní sa najedia a~budú nasýtení
a Pána budú chváliť tí, čo ho hľadajú:
„Naveky nech žijú ich srdcia!“
\versseparator
Pána budú spomínať a~k nemu sa obrátia
všetky zemské končiny,
\versseparator
jemu sa budú klaňať
všetky rodiny národov.
\versseparator
Veď Pánovo je kráľovstvo,
on panuje nad národmi.
\versseparator
Jemu jedinému sa budú klaňať všetci, čo spia pod zemou;
pred jeho tvárou padnú na zem všetci, čo zostupujú do prachu.
\versseparator
Aj moja duša bude preňho žiť
a jemu bude slúžiť moje potomstvo.
\versseparator
Budúcim pokoleniam sa bude rozprávať o~Pánovi
a jeho spravodlivosť budú ohlasovať ľudu, ktorý sa narodí:
„Toto urobil Pán.“ 
