%\versseparator
Dal si mi svoj štít záchranný,
pravicou si ma podporil
a tvoja láskavosť ma urobila veľkým.
\versseparator
Mojim krokom si cestu uvoľnil
a moje nohy nepociťujú únavu.
\versseparator
Naháňal som svojich nepriateľov, až som ich dostihol,
a nevrátil som sa, kým som ich celkom nezničil.
\versseparator
Tak som ich zdrvil, že ani stáť nevládali,
popadali mi pod nohy.
\versseparator
Opásal si ma udatnosťou v~boji
a vzbúrencov si uvrhol do môjho područia.
\versseparator
Ty si zahnal mojich nepriateľov na útek
a rozprášil si tých, čo ma nenávidia.
\versseparator
Kričali, nemal im kto pomôcť,
volali k~Pánovi, ale on ich nevyslyšal.
\versseparator
Rozprášil som ich ako prach unášaný vetrom,
šliapal som po nich ako po blate uličnom.
\versseparator
Vytrhol si ma zo vzbury ľudu
a ustanovil za hlavu národov.
\versseparator
Slúži mi ľud, ktorý som nepoznal,
a poslúcha ma na jediné slovo.
\versseparator
O moju priazeň sa uchádzajú cudzinci;
cudzinci blednú od strachu
a trasú sa vo svojich úkrytoch.
\versseparator
Nech žije Pán, nech je zvelebený môj Záchranca,
nech je vyvýšený Boh, moja spása.
\versseparator
Bože, ty si ma poveril odplatou
a podmanil si mi národy;
ty si ma oslobodil od zlostných nepriateľov.
\versseparator
Povýšil si ma nad mojich odporcov
a vytrhol si ma z~rúk násilníka.
\versseparator
Preto ťa, Pane, budem velebiť medzi národmi
a ospevovať tvoje meno žalmami.
\versseparator
Svojmu kráľovi dávaš veľké víťazstvá,
preukazuješ priazeň svojmu pomazanému,
Dávidovi a~jeho potomstvu až naveky.
