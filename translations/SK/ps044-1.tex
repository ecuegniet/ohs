%\versseparator
Moje srdce prekypuje krásnymi slovami,
svoje verše venujem kráľovi.
\versseparator
Môj jazyk je ako pero rýchlopisca.
\versseparator
Ty si najkrajší z ľudských synov.
Z tvojich perí plynie milota.
Preto ťa Boh požehnal naveky.
\versseparator
Ty, najmocnejší, pripáš si meč na bedrá;
\versseparator
svoju velebu a dôstojnosť.
Vo svojej dôstojnosti šťastne vytiahni, nasadni na voz
\versseparator
a bojuj za pravdu, lásku a spravodlivosť.
Nech ťa tvoja pravica učí konať úžasné skutky.
\versseparator
Tvoje ostré šípy
zasiahnu srdcia kráľových nepriateľov;
poddajú sa ti národy.
\versseparator
Tvoj trón, Bože, trvá naveky
a žezlo tvojho kráľovstva je žezlo spravodlivosti.
\versseparator
Miluješ spravodlivosť a nenávidíš neprávosť,
preto ťa Boh, tvoj Boh, pomazal
olejom radosti viac ako tvojich druhov.
\versseparator
Tvoj odev vonia myrhou, aloou a kasiou
a rozveseľuje ťa zvuk harfy z palácov zo slonoviny.
Dcéry kráľovské sú medzi tvojimi vyvolenými;
\versseparator
po tvojej pravici stojí kráľovná ozdobená zlatom z Ofíru. 