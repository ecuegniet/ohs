%\versseparator
Čuj, dcéra, a~pozoruj, nakloň svoj sluch,
zabudni na svoj ľud a~na dom svojho otca.
\versseparator
Sám kráľ zatúžil za tvojou krásou;
on je tvoj Pán, vzdaj mu poklonu.
\versseparator
Dcéry z~Týru ti prinesú dary
a o~tvoju priazeň sa budú uchádzať veľmoži národa.
\versseparator
Veľmi vznešená je dcéra kráľovská vnútri,
jej odevom sú zlaté tkanivá.
V~pestrom rúchu ju vedú ku kráľovi;
\versseparator
za ňou ti privádzajú panny, jej družice.
\versseparator
Sprevádza ich jasot radostný,
tak vstupujú do kráľovského paláca.
\versseparator
Miesto tvojich otcov zaujmú tvoji synovia;
urobíš ich kniežatami nad celou zemou.
\versseparator
Na tvoje meno budem pamätať
vo všetkých pokoleniach.
\versseparator
Preto ťa národy budú velebiť navždy
a na veky vekov.