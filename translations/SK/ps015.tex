%\versseparator
Ochráň ma, Bože, k tebe sa utiekam.
Hovorím Pánovi: „Ty si môj Pán.
Pre mňa niet šťastia bez teba.“
\versseparator
Svätým a slávnym mužom v krajine
patrí moja plná priazeň.
\versseparator
Rozmnožujú sa útrapy tých, čo sa ženú za cudzími bôžikmi.
\versseparator
Nebudem vylievať krv na ich obetu,
ani ich mená nevezmem na pery.
\versseparator
Ty, Pane, si môj podiel na dedičstve a na kalichu,
v tvojich rukách je môj osud.
\versseparator
Pripadol mi diel v kraji prekrásnom:
a je to pre mňa znamenité dedičstvo.
\versseparator
Velebím Pána, čo ma múdrosťou obdaril;
v noci ma k tomu moje srdce vyzýva.
\versseparator
Pána mám vždy pred očami;
a pretože je po mojej pravici, nezakolíšem sa.
\versseparator
Preto sa raduje moje srdce
a moja duša plesá
aj moje telo odpočíva v nádeji.
\versseparator
Lebo nenecháš moju dušu v podsvetí
a nedovolíš, aby tvoj svätý videl porušenie.
\versseparator
Ukážeš mi cestu života.
U teba je plnosť radosti,
po tvojej pravici večná slasť.
