%\versseparator
Čujte to, všetky národy,
počúvajte, všetci obyvatelia zeme;
\versseparator
vy všetci, prostí aj vznešení,
všetci vospolok, bohatí aj chudobní.
\versseparator
Moje ústa hovoria múdrosť
a~moje srdce uvažuje o~tom, čo je rozumné.
\versseparator
K prísloviam ucho nakláňam,
pri zvukoch lýry vysvetlím svoju záhadu.
\versseparator
Prečo by som sa mal strachovať v~dňoch nešťastných,
keď ma obkľučuje zloba tých, čo mi chcú nohy podraziť?
\versseparator
Pred tými, čo sa spoliehajú na svoju silu
a~chvastajú sa nadmerným bohatstvom?
\versseparator
Veď sám seba nevykúpi nik,
ani nezaplatí Bohu výkupné za seba.
\versseparator
Cena za vykúpenie života je príliš vysoká;
nikdy nebude stačiť,
aby človek žil naveky a~zánik neuzrel.
\versseparator
Veď vidí, že umierajú aj mudrci,
rovnako hynie blázon i~hlupák
\versseparator
a~cudzím nechávajú svoje bohatstvo.
Hroby im budú večnými domami,
\versseparator
príbytkami z~pokolenia na pokolenie,
aj keď krajiny pomenovali podľa svojich mien.
\versseparator
Veď človek, aj keď má meno, nebude tu trvalo;
je ako lichva, čo hynie;
v~tom je jej podobný. 