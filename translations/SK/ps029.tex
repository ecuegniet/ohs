%\versseparator
Pane, odsúď tých, čo mňa odsudzujú,
napadni tých, čo mňa napádajú.
\versseparator
Vezmi zbroj a štít
a vstaň mi na pomoc.
\versseparator
Zažeň sa kopijou a sekerou
proti tým, čo ma prenasledujú.
Povedz mojej duši: „Ja som tvoja spása.“
\versseparator
Nech sa hanbia a červenajú tí,
čo mi číhajú na život;
\versseparator
nech sú zavrátení a nech sa hanbia tí,
čo mi chcú zle.
\versseparator
Nech sú ako prach pred vetrom
a nech ich ženie Pánov anjel;
\versseparator
nech je ich cesta tmavá a klzká
a Pánov anjel nech ich prenasleduje.
\versseparator
Lebo bez príčiny mi nastavili sieť,
bez dôvodu mi vykopali jamu.
\versseparator
Nech ho znenazdania stihne pohroma
a nech sa sám chytí do siete, ktorú nastavil,
nech sám padne do tej istej pohromy.
\versseparator
Lež moja duša bude plesať v Pánovi
a bude sa tešiť z jeho pomoci.
\versseparator
Všetko vo mne bude hovoriť:
„Pane, kto sa ti vyrovná?
\versseparator
Úbožiaka zachraňuješ z rúk tých, čo sú silnejší od neho
chudáka a bedára pred lúpežníkmi.“
\versseparator
Vystúpili kriví svedkovia
a pýtali sa na to, o čom nemám ani tušenia.
\versseparator
Za dobré sa mi odplácali zlým;
som celkom opustený.
\versseparator
Keď oni boli chorí,
ja som nosil rúcho kajúcne.
\versseparator
Umŕtvoval som sa pôstom
a v srdci som sa stále modlil.
\versseparator
Ako k priateľovi, ako k bratovi som sa správal k nim;
zármutok ma zohol, akoby som oplakával vlastnú mať.
\versseparator
Ale keď som klesol ja, oni sa zaradovali a hneď sa zhŕkli;
zhŕkli sa proti mne a bili ma i tí, ktorých som ani nepoznal.
\versseparator
Bez prestania ma trhali,
dráždili ma, posmievali sa mi
a zubami škrípali proti mne.
\versseparator
Pane, ako dlho sa budeš na to dívať?
Zachráň ma pred ich zlobou
a pred levmi život môj.
\versseparator
Budem ťa oslavovať vo veľkom zhromaždení
a chváliť uprostred zástupov.
\versseparator
Nech sa netešia nado mnou falošní nepriatelia,
čo ma nenávidia bez príčiny a prebodávajú očami.
\versseparator
Lebo nehovoria, čo je na pokoj,
ale vymýšľajú úklady proti tichým zeme.
\versseparator
Naširoko rozďavujú ústa proti mne,
hovoria: „Dobre, dobre, na vlastné oči vidíme.“
\versseparator
Pane, ty to vidíš, nuž nemlč;
Pane, nevzďaľuj sa odo mňa.
\versseparator
Prebuď sa, vstaň a zachráň ma,
Pán môj a Boh môj, ujmi sa môjho sporu.
\versseparator
Pane, Bože môj, súď ma podľa svojej spravodlivosti,
nech sa netešia nado mnou.
\versseparator
Nech si v srdci nehovoria:
„Dobre, ako sme si želali.“
A nech nehovoria: „Zhltli sme ho.“
\versseparator
Nech sa hanbia a červenajú všetci dovedna,
čo sa tešia z môjho nešťastia,
\versseparator
nech hanba a potupa zaodeje tých,
čo sa povyšujú nado mňa.
\versseparator
Nech sa tešia a radujú tí, čo aj mne žičia spravodlivosť,
a nech stále hovoria: „Nech je zvelebený Pán,
čo svojho sluhu obdarúva pokojom.“
\versseparator
Vtedy môj jazyk bude rozprávať o tvojej spravodlivosti
a bude ťa oslavovať deň čo deň.