%\versseparator
Pánova je zem i všetko, čo ju napĺňa,
okruh zeme aj tí, čo bývajú na ňom.
\versseparator
Veď on sám položil jeho základy na moriach
a upevnil ho na vodách.
\versseparator
Kto smie vystúpiť na vrch Pánov,
kto smie stáť na jeho mieste posvätnom?
\versseparator
Ten, čo má ruky nevinné a srdce čisté,
čo nedvíha svoju dušu k márnosti
a neprisahá falošne.
\versseparator
Taký dostane požehnanie od Pána
a odmenu od Boha, svojho spasiteľa.
\versseparator
To je pokolenie tých, čo ho hľadajú,
čo hľadajú tvár Boha Jakubovho.
\versseparator
Zdvihnite, brány, svoje hlavice
a vyvýšte sa, brány prastaré,
lebo má vstúpiť kráľ slávy.
\versseparator
Kto je ten kráľ slávy?
Pán silný a mocný,
Pán mocný v boji.
\versseparator
Zdvihnite, brány, svoje hlavice
a vyvýšte sa, brány prastaré,
lebo má vstúpiť kráľ slávy.
\versseparator
Kto je ten kráľ slávy?
Pán zástupov, to je ten kráľ slávy.
