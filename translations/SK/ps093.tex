%\versseparator
Bože odplaty, Pane,
Bože odplaty, zjav sa.
\versseparator
Povstaň, ty, ktorý súdiš zem,
odplať pyšným, čo si zaslúžili.
\versseparator
Dokedy ešte hriešnici, Pane,
dokedy ešte budú hriešnici jasať?
\versseparator
Dokedy budú rečniť a~opovážlivo hovoriť
a~chvastať sa tí, čo páchajú zločiny?
\versseparator
Pane, šliapu po tvojom ľude
a~tvoje dedičstvo týrajú.
\versseparator
Vraždia vdovy a~cudzincov
a~zabíjajú siroty.
\versseparator
A~hovoria si: „Pán to nevidí,
nevie o~tom Boh Jakubov.“
\versseparator
Pochopte to, vy, nerozumní v~národe,
kedy to porozumiete, hlupáci?
\versseparator
Že by ten, čo vsadil ucho, nepočul,
alebo ten, čo oko stvoril, že by nevidel?
\versseparator
Že by netrestal ten, čo vychováva národy,
čo učí ľud múdrosti?
\versseparator
Pán pozná ľudské myšlienky
a~vie, aké sú márne.
\versseparator
Blažený človek, ktorého ty, Pane, vzdelávaš
a~poúčaš o~svojom zákone,
\versseparator
aby si mu uľavil v~dňoch nešťastných,
kým pre hriešnika nevykopú jamu.
\versseparator
Lebo Pán neodvrhne svoj ľud
a~neopustí svoje dedičstvo.
\versseparator
Súd sa zasa navráti k~spravodlivosti
a~spravodlivosťou sa budú riadiť všetci statoční.
\versseparator
Proti ničomníkom ktože mi pomôže
a~kto sa ma zastane proti páchateľom zla?
\versseparator
Keby mi Pán nebol pomohol,
už by som bol býval v~ríši mlčania.
\versseparator
Ledva poviem: „Noha sa mi potkýna,“
hneď ma, Pane, podopiera tvoja dobrota.
\versseparator
A~keď sa v~mojom srdci kopia starosti,
vzpružuje ma tvoja potecha.
\versseparator
Veď či je zlučiteľný s tebou trón bezprávia,
čo vysluhuje násilie, a~nie zákon?
\versseparator
Na život spravodlivého sa vrhajú
a~odsudzujú krv nevinnú.
\versseparator
Mne sa však Pán stal pevnosťou
a~skalou útočišťa môj Boh.
\versseparator
On im odplatí za ich neprávosť
a~ich vlastnou zlobou ich vyhubí,
vyhubí ich Pán, Boh náš. 