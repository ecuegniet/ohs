%\versseparator
V~teba, Pane, som dúfal;
nebudem zahanbený naveky.
Vo svojej spravodlivosti ma vysloboď a~zachráň,
\versseparator
nakloň ku mne svoj sluch a~pomôž mi.
\versseparator
Buď mi ochrannou skalou
a~opevneným hradom na moju záchranu;
\versseparator
veď ty si moja opora a~moje útočište.
\versseparator
Bože môj, vytrhni ma z~ruky hriešnika,
z ruky svojvoľníka a~ničomníka.
\versseparator
Lebo ja, Pane, túžim za tebou,
ty, Pane, si moja nádej od mojej mladosti.
\versseparator
Od matkinho lona mám v~tebe oporu,
od života matky si mojím ochrancom;
\versseparator
tebe vždy patrí môj chválospev.
Som ako zázrak pre mnohých
a~ty mi mocne pomáhaš.
\versseparator
Nech sa mi ústa naplnia tvojou oslavou
a~nech ťa velebím deň čo deň.
\versseparator
Neodožeň ma v~čase staroby,
neopusť ma, keď mi sily ochabnú.
\versseparator
Moji nepriatelia hovoria o~mne
a~tí, čo číhajú na môj život,
radia sa spoločne
\versseparator
a~vravia: „Boh ho opustil.
Prenasledujte ho a~chyťte ho,
veď ho nemá kto zachrániť.“
\versseparator
Nevzďaľuj sa, Bože, odo mňa,
Bože môj, ponáhľaj sa mi na pomoc.
\versseparator
Nech sa zahanbia a~zhynú moji protivníci,
hanba a~potupa nech pokryje tých, čo mi zlo chystajú.
\versseparator
Ja však budem úfať neprestajne
a~všade budem šíriť tvoju chválu.
\versseparator
Moje ústa budú hlásať tvoju spravodlivosť
a~tvoju spásu deň čo deň,
\versseparator
hoci ju ani neviem vyjadriť.
Budem hovoriť o~veľkých činoch Pánových;
Pane, budem spomínať len tvoju spravodlivosť.
\versseparator
Bože, ty si ma poúčal od mojej mladosti
a~ja až doteraz ohlasujem tvoje diela zázračné.
\versseparator
Až do staroby a~do rokov šedivých,
Bože, neopúšťaj ma,
\versseparator
kým nezvestujem silu tvojho ramena
všetkým pokoleniam budúcim.
\versseparator
Tvoja moc tvoja spravodlivosť, Bože,
siaha až po nebo, ty si stvoril veľkolepé diela:
Bože, kto sa ti vyrovná?
\versseparator
Aké a~koľké i~trpké súženia dopustil si na mňa;
ale znova si ma oživil
a~z~hlbín zeme si ma opäť vyviedol.
\versseparator
Zveľadíš moju česť,
prídeš a~mňa potešíš.
\versseparator
Lebo i~ja teba oslávim,
tvoju vernosť budem chváliť na harfe, Bože môj,
na citare ti zahrám, Svätý Izraela.
\versseparator
Jasať budú moje pery, keď ti zaspievam,
 i~moja duša, ktorú si vykúpil.
\versseparator
Ba i~môj jazyk bude rozprávať o~tvojej spravodlivosti deň čo deň,
keď potupa i~hanba stihne tých, čo mi chystajú zlo.