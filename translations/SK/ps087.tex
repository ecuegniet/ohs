%\versseparator
Pane, ty Boh mojej spásy,
dňom i nocou volám k tebe.
\versseparator
Kiež prenikne k tebe moja modlitba,
nakloň svoj sluch k mojej prosbe.
\versseparator
Moja duša je plná utrpenia
a môj život sa priblížil k ríši smrti.
\versseparator
Už ma počítajú k tým, čo zostupujú do hrobu,
majú ma za človeka, ktorému niet pomoci.
\versseparator
Moje lôžko je medzi mŕtvymi,
som ako tí, čo padli a odpočívajú v hroboch,
\versseparator
na ktorých už nepamätáš,
lebo sa vymanili z tvojej náruče.
\versseparator
Hádžeš ma do hlbokej priepasti,
do temravy a tône smrti.
\versseparator
Doľahlo na mňa tvoje rozhorčenie,
svojimi prívalmi si ma zaplavil.
\versseparator
Odohnal si mi známych
a zošklivil si ma pred nimi.
\versseparator
Uväznený som a vyjsť nemôžem,
aj zrak mi slabne od zármutku.
\versseparator
K tebe, Pane, volám deň čo deň
a k tebe ruky vystieram.
\versseparator
Či mŕtvym budeš robiť zázraky?
A vari ľudské tône vstanú ťa chváliť?
\versseparator
Či v hrobe bude dakto rozprávať o tvojej dobrote
a na mieste zániku o tvojej vernosti?
\versseparator
Či sa v ríši tmy bude hovoriť o tvojich zázrakoch
a v krajine zabudnutia o tvojej spravodlivosti?
\versseparator
Ale ja, Pane, volám k tebe,
včasráno prichádza k tebe moja modlitba.
\versseparator
Prečo ma, Pane, odháňaš?
Prečo predo mnou skrývaš svoju tvár?
\versseparator
Biedny som a umieram od svojej mladosti,
vyčerpaný znášam tvoje hrôzy.
\versseparator
Cezo mňa sa tvoj hnev prevalil
a zlomili ma tvoje hrozby.
\versseparator
Deň čo deň ma obkľučujú ako záplava
a zvierajú ma zovšadiaľ.
\versseparator
Priateľov aj rodinu si odohnal odo mňa,
len tma je mi dôverníkom.