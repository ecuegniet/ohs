%\versseparator
Dobre je oslavovať Pána
a ospevovať meno tvoje, Najvyšší;
\versseparator
za rána zvestovať tvoju dobrotu
a tvoju vernosť celú noc
\versseparator
na desaťstrunovej harfe a na lutne,
spevom a citarou.
\versseparator
Lebo tvoje počínanie, Pane, ma napĺňa radosťou
a plesám nad dielami tvojich rúk.
\versseparator
Aké veľkolepé sú tvoje diela, Pane,
a aké hlboké tvoje myšlienky!
\versseparator
Nerozumný človek to nevie
a blázon to nechápe.
\versseparator
Hoci hriešnici rastú ako tráva
a kadejakí zločinci prekvitajú,
\versseparator
večná záhuba ich predsa neminie;
no ty, Pane, si najvyšší naveky.
\versseparator
Veď to, Pane, tvoji protivníci,
veď to tvoji protivníci zahynú
a rozprášení budú všetci zločinci.
\versseparator
Mne však dávaš silu, akú má byvol s rohami,
mažeš ma žírnym olejom.
\versseparator
Moje oko hľadí zvrchu na nepriateľov,
moje ucho počúva o osude tých, čo zlomyseľne povstali proti mne.
\versseparator
Spravodlivý sťa palma zakvitne
a vyrastie sťa céder z Libanonu.
\versseparator
Tí, čo vyrastajú v dome Pánovom,
v nádvoriach nášho Boha budú prekvitať.
\versseparator
Ešte aj v starobe budú prinášať ovocie,
úrodní budú a plní sviežosti;
\versseparator
a tak zvestujú, že Pán, moje útočište, je spravodlivý
a neprávosti v ňom niet.