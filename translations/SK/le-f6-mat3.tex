Alef.
Som muž, čo skúsil biedu
pod prútom jeho hnevu.
\versseparator
Alef.
Vohnal a voviedol ma
do temnôt, kde svetla niet.
\versseparator
Alef.
Na mňa len dvíha zase
celý deň svoju ruku.
\versseparator
Bet.
Zosušil na mne telo, kožu,
dolámal moje kosti.
\versseparator
Bet.
Obklopil, obkľúčil ma
jedom a útrapami.
\versseparator
Bet.
V temnotách ma usadil
ako večne mŕtvych.
\versseparator
Gimel.
Ohradil ma, že neuniknem,
reťaze mi zaťažil;
\versseparator
Gimel.
hoc by som volal, kričal,
udusí moju prosbu.
\versseparator
Gimel.
Na cesty mi dal hradby z kvádrov,
moje chodníky porozvracal.
\versseparator
Jeruzalem, navráť sa k Pánovi, svojmu Bohu.