%\versseparator
Chváľte Pána z nebies,
chváľte ho na výsostiach.
\versseparator
Chváľte ho, všetci jeho anjeli;
chváľte ho, všetky nebeské mocnosti;
\versseparator
chváľte ho, slnko a mesiac;
chváľte ho, všetky hviezdy žiarivé;
\versseparator
chváľte ho, nebies nebesia
a všetky vody nad oblohou.
\versseparator
Nech chvália meno Pánovo,
lebo na jeho rozkaz boli stvorené.
\versseparator
Založil ich navždy a naveky;
vydal zákon, ktorý nepominie.
\versseparator
Chváľ Pána, tvorstvo pozemské:
obludy morské a všetky hlbiny,
\versseparator
oheň, kamenec, sneh a dym,
víchrica, čo jeho slovo poslúcha,
\versseparator
vrchy a všetky pahorky,
ovocné stromy a všetky cédre,
\versseparator
divá zver a všetok dobytok,
plazy a okrídlené vtáctvo.
\versseparator
Králi zeme a všetky národy,
kniežatá a všetci zemskí sudcovia,
\versseparator
mládenci a panny,
starci a junáci
\versseparator
nech chvália meno Pánovo,
lebo iba jeho meno je vznešené.
\versseparator
Jeho veleba prevyšuje zem i nebesia
a svojmu ľudu dáva veľkú moc.
\versseparator
Je chválou všetkým svojim svätým,
synom Izraela, ľudu, ktorý je mu blízky.
