%\versseparator
Boh je naše útočište a sila
aj najistejšia pomoc v súžení.
\versseparator
Preto sa nebojíme, hoci by sa chvela zem
a vrchy na dno morské padali.
\versseparator
Nech hučia vody mora a nech sa vzdúvajú
a vrchy nech sa trasú pod jeho náporom.
\versseparator
Riečne ramená obveseľujú Božie mesto,
posvätný stánok Najvyššieho.
\versseparator
Nezachveje sa, veď Boh je v jeho strede;
už od úsvitu mu Boh pomáha.
\versseparator
Národy sa búria, klátia sa kráľovstvá;
tu zaznie jeho hlas a zem sa roztápa.
\versseparator
S nami je Pán zástupov,
naším útočišťom je Boh Jakubov.
\versseparator
Poďte a pozrite na diela Pánove,
aké úžasné veci vykonal na zemi.
Zo všetkých končín zeme odstraňuje vojny,
\versseparator
láme luky a drúzga oštepy
a štíty v ohni spaľuje.
\versseparator
Prestaňte už a uznajte, že ja som Boh,
vyvýšený nad národy, vyvýšený nad zem.
\versseparator
S nami je Pán zástupov,
naším útočišťom je Boh Jakubov.