%\versseparator
Aký dobrý je Boh voči statočným,
Boh voči tým, čo majú srdce čisté.
\versseparator
No mne sa temer nohy podlomili,
takmer som sa zapotácal.
\versseparator
Lebo som žiarlil na chvastúňov,
keď som videl, ako bezstarostne si žijú hriešnici.
\versseparator
Neprekáža im zhola nič,
sú zdraví a~vypasení,
\versseparator
nesužujú sa ako iní smrteľníci,
ani netrpia ako iní ľudia.
\versseparator
Preto ich pýcha ovíja sťa náhrdelník
a násilnosť ich zahaľuje ako rúcho.
\versseparator
Akoby z~tuku sa liahne ich zloba
a vybuchuje zlomyseľnosť.
\versseparator
Posmievajú sa a~zlomyseľne hovoria,
povýšenecky sa zastrájajú.
\versseparator
Ústa dvíhajú proti nebu
a jazyk sa im vláči po zemi.
\versseparator
Sedia si na výšinách
a nezasahuje ich povodeň.
\versseparator
Vravia si: „Vari to vidí Boh?
A vie o~tom Najvyšší?“
\versseparator
Hľa, to sú hriešnici: bezstarostne si žijú
a hromadia bohatstvo.
\versseparator
Nuž povedal som si: „Veru nadarmo som si srdce čisté zachoval
a v~nevinnosti som si ruky umýval;
\versseparator
šľahaný som deň čo deň
a trestaný už od rána.“
\versseparator
Keby som si povedal: „Budem rozprávať ako oni,“
to by som, veru, zradil pokolenie tvojich synov.
\versseparator
Tu som sa zamyslel, aby som to pochopil;
zrejme to bolo nad moje sily,
\versseparator
kým som, Bože, nevstúpil do tvojej svätyne,
kde som pochopil, aký bude ich koniec.
\versseparator
Naozaj ich staviaš na pôdu šmykľavú
a vrháš ich do záhuby.
\versseparator
Ako vychádzajú navnivoč!
Náhle je po nich, hynú od hrôzy.
\versseparator
Ako sen prebúdzajúceho sa človeka,
tak sa rozplynú, keď zakročíš ty, Pane.
\versseparator
Moje srdce je plné trpkosti
a celévnútro doráňané.
Hlúpy som bol a~nechápavý
\versseparator
a pred tebou som bol ako dobytča.
Ale ja som stále pri tebe
\versseparator
a ty mi držíš pravicu.
Vedieš ma podľa svojho zámeru
a nakoniec ma prijmeš do slávy.
\versseparator
Veď kohože mám na nebi?
A keď som pri tebe, nič pozemské ma neteší.
\versseparator
Hynie mi telo i~srdce,
no Boh je Boh môjho srdca a~podiel večitý.
\versseparator
Hľa, ako hynú všetci, čo sa vzďaľujú od teba,
zatracuješ všetkých, čo sú ti neverní.
\versseparator
Pre mňa je slasťou byť v~Božej blízkosti
a v~Pánu Bohu svoju nádej mať
\versseparator
a ohlasovať všetky jeho diela
v~bránach dcéry sionskej.