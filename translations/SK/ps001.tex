%\versseparator
Blažený človek, čo nekráča podľa rady bezbožných
a nechodí cestou hriešnikov,
ani nevysedáva v kruhu rúhačov,
\versseparator
ale v zákone Pánovom má záľubu
a o jeho zákone rozjíma dňom i nocou.
\versseparator
Je ako strom zasadený pri vode,
čo prináša ovocie v pravý čas,
\versseparator
a jeho lístie nikdy nevädne;
darí sa mu všetko, čo podniká.
\versseparator
No nie tak bezbožní, veru nie;
tí sú ako plevy, čo vietor ženie pred sebou.
\versseparator
Preto bezbožní neobstoja na súde,
ani hriešnici v zhromaždení spravodlivých.
\versseparator
Nad cestou spravodlivých bedlí Pán,
ale cesta bezbožných vedie do záhuby. 
