%\versseparator
Postavili k hrobu vojakov, aby ho strážili.
Zem sa zatriasla a Pán vstal z mŕtvych. Veľké zázraky sa stali okolo hrobu a vojaci, ktorí ho strážili, by to mohli dosvedčiť, ak by hovorili pravdu. Avšak lakomstvo, ktoré si podmanilo Kristovho učeníka, zotročilo aj týchto vojakov. 
''Dáme Vám peniaze'', povedali im ''a povedzte - V noci prišli jeho učeníci, a kým sme my spali, oni ho ukradli''. Naozaj dovŕšili, čo si vymysleli.
Čo to vravíte, nešťastníci? Úplne ste sa pomiatli a stratili v bezodnej jame vlastnej lži aby ste toto kázali: Povedzte, že kým ste spali, učeníci ho ukradli? Tí, čo spali majú dosvedčiť, čo videli?
Iste je ten ospalý, čo obhajuje takýto výmysel.