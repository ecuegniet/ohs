Kto by teda jedol chlieb alebo pil Pánov kalich nehodne, previní sa proti Pánovmu telu a krvi. 
Nech teda človek skúma sám seba, a tak je z toho chleba a pije z kalicha.
Lebo kto je a pije, a nerozoznáva telo, ten si je a pije odsúdenie.
Preto je medzi vami veľa slabých a chorých a mnohí umierajú. 
Keby sme súdili sami seba, neboli by sme súdení.
Ale keď sme súdení, Pán nás napráva, aby sme neboli odsúdení s týmto svetom.
A tak, bratia moji, keď sa schádzate jesť, čakajte jeden na druhého.
Ak je niekto hladný, nech sa naje doma, aby ste sa neschádzali na odsúdenie. Ostatné zariadim, keď prídem. 