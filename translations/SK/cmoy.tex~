%\versseparator
Spievajme Pánovi,
lebo sa preslávil:
koňa i jazdca zmietol do mora.
\versseparator
Pán je moja sila a moja udatnosť,
on ma zachránil.
\versseparator
On je môj Boh, chcem ho velebiť;
Boh môjho otca, budem ho chváliť.
\versseparator
Pán je ako bojovník;
Pán je jeho meno.
Faraónove vozy a jeho vojsko zmietol do mora.
\versseparator
Jeho najlepší bojovníci utonuli v Červenom mori.
Vlny ich pokryli;
sťa kameň klesli do hlbín.
\versseparator
Tvoja pravica, Pane, vyniká mocou,
tvoja pravica, Pane, zasiahla nepriateľa.
\versseparator
Pod dychom tvojho rozhorčenia sa nahromadili vody;
\versseparator
pohyblivé vlny ako hrádza postáli,
hlbiny stuhli uprostred mora.
\versseparator
Nepriateľ si povedal: „Budem ich prenasledovať, chytím ich;
rozdelím korisť a moja duša sa nasýti.
\versseparator
Vytasím svoj meč,
moja ruka ich pozabíja!“
\versseparator
Zavial tvoj vietor a prikrylo ich more;
utonuli sťa olovo v mohutných vodách.
\versseparator
Kto sa ti, Pane, spomedzi bohov vyrovná?
Kto sa ti vo velebe a svätosti podobá?
Ty hrozný a chvályhodný, ty robíš zázraky.
\versseparator
Vystrel si svoju ruku a pohltila ich zem.
Vo svojom milosrdenstve si viedol ľud, ktorý si vykúpil,
\versseparator
svojou silou si ho niesol
k svojmu svätému príbytku.
\versseparator
Vovedieš ich a zasadíš na vrchu svojho dedičstva,
v svojom bezpečnom príbytku, ktorý si ty, Pane, urobil;
\versseparator
vo svätyni, ktorej základy kládli tvoje ruky, Pane.
Pán bude kraľovať naveky a navždy.