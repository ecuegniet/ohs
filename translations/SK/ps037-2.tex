%\versseparator
Priatelia moji a moji známi
odvracajú sa odo mňa pre moju biedu,
\versseparator
aj moji príbuzní sa ma stránia.
Tí, čo mi číhajú na život, nastavujú mi osídla
\versseparator
a tí, čo mi stroja záhubu, rozchyrujú o mne výmysly
a deň čo deň vymýšľajú úklady.
\versseparator
Ale ja som sťa hluchý, čo nečuje,
ako nemý, čo neotvára ústa.
\versseparator
Podobám sa človekovi, čo nepočuje
a čo nevie obvinenie vyvrátiť.
\versseparator
Pane pretože v teba dúfam,
ty ma vyslyšíš, Pane, Bože môj.
\versseparator
A tak hovorím: „Nech sa už neradujú nado mnou;
a keď sa potknem,
nech sa nevystatujú nado mňa.“
\versseparator
Ja, pravda, už takmer padám
a na svoju bolesť myslím ustavične.
\versseparator
Preto vyznávam svoju vinu
a pre svoj hriech sa trápim.
\versseparator
Moji nepriatelia sú živí a stále mocnejší,
ba ešte pribudlo tých, čo ma nenávidia neprávom.
\versseparator
Za dobro sa mi odplácajú zlom a tupia ma za to,
že som konal dobre.
\versseparator
Neopúšťaj ma, Pane;
Bože môj, nevzďaľuj sa odo mňa.
\versseparator
Ponáhľaj sa mi na pomoc,
Pane, moja spása. 