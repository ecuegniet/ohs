%\versseparator
Pán je moje svetlo a moja spása, koho sa mám báť?
\versseparator
Pán je ochranca môjho života, pred kým sa mám strachovať?
\versseparator
Keď sa približujú ku mne zločinci
a chcú mi zničiť telo,
\versseparator
vtedy moji utláčatelia a nepriatelia
strácajú silu a padajú.
\versseparator
Aj keby sa proti mne postavili šíky,
moje srdce sa nezľakne.
\versseparator
Aj keby proti mne vzbĺkol boj,
zotrvám v dôvere.
\versseparator
O jedno prosím Pána a za tým túžim,
aby som mohol bývať v dome Pánovom
po všetky dni svojho života,
\versseparator
aby som pociťoval nehu Pánovu
a obdivoval jeho chrám.
\versseparator
A on ma vo svojom stane schová
v deň nešťastia, ukryje ma v skrýši svojho príbytku
\versseparator
a postaví ma vysoko na skalu.
A už teraz dvíham hlavu
nad svojich nepriateľov, čo ma obkľučujú.
\versseparator
V jeho stánku mu prinesiem obetu chvály,
budem spievať a hrať Pánovi.
\versseparator
Čuj, Pane, hlas môjho volania,
zľutuj sa nado mnou a vyslyš ma.
\versseparator
V srdci mi znejú tvoje slová: „Hľadajte moju tvár!“
Pane, ja hľadám tvoju tvár.
\versseparator
Neodvracaj svoju tvár odo mňa,
neodkláňaj sa v hneve od svojho služobníka.
\versseparator
Ty si moja pomoc, neodvrhuj ma,
ani ma neopúšťaj, Bože, moja spása.
\versseparator
Hoci by ma opustili otec aj mať,
Pán sa ma predsa ujme.
\versseparator
Ukáž mi, Pane, svoju cestu
a priveď ma na správny chodník, lebo mám mnoho nepriateľov.
\versseparator
Nevydávaj ma zvoli utláčateľov,
veď povstali proti mne kriví svedkovia,
dychtiví po násilí.
\versseparator
Verím, že uvidím dobrodenia Pánove v krajine žijúcich.
\versseparator
Očakávaj Pána a buď statočný;
srdce maj silné a drž sa Pána. 
