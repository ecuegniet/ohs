%\versseparator
Pane, svojej krajine si preukázal milosť,
Jakuba si zbavil poroby.
\versseparator
Svojmu ľudu si odpustil vinu
a~zakryl si všetky jeho hriechy.
\versseparator
Všetok hnev si v~sebe potlačil
a~zmiernil svoje rozhorčenie.
\versseparator
Obnov nás, Bože, naša spása,
a~odvráť od nás svoj hnev.
\versseparator
Vari sa chceš hnevať na nás naveky
a~z~pokolenia na pokolenie svoj hnev prenášať?
\versseparator
Či sa k~nám nevrátiš a~neoživíš nás,
aby sa tvoj ľud mohol v~tebe radovať?
\versseparator
Ukáž nám, Pane, svoje milosrdenstvo
a~daj nám svoju spásu.
\versseparator
Budem počúvať, čo povie Pán, Boh;
on ohlási pokoj svojmu ľudu 
\versseparator
a~svojim svätým
a~tým, čo sa k~nemu obracajú úprimne.
\versseparator
Naozaj: blízko je spása tým, čo sa ho boja,
a~jeho sláva bude prebývať v~našej krajine.
\versseparator
Milosrdenstvo a~vernosť sa stretnú navzájom,
spravodlivosť a~pokoj sa pobozkajú.
\versseparator
Vernosť vyrastie zo zeme,
spravodlivosť zhliadne z~neba.
\versseparator
Veď Pán dá požehnanie
a~svoje plody vydá naša zem.
\versseparator
Pred ním bude kráčať spravodlivosť
a~po stopách jeho krokov spása.