%\versseparator
Oslavovať ťa budem, Pane, celým svojím srdcom
a~vyrozprávam všetky tvoje diela zázračné.
\versseparator
V~tebe sa budem tešiť a~radovať,
ospevovať budem tvoje meno, Najvyšší.
\versseparator
Veď moji nepriatelia dávajú sa na útek,
pred tvojou tvárou slabnú a~hynú.
\versseparator
Lebo ty si sa ujal môjho súdu a~rozriešil si môj spor,
zasadol si na trón ako spravodlivý sudca.
\versseparator
Zahriakol si pohanov a~vyničil si rod bezbožný,
ich meno si vyhladil navždy, naveky.
\versseparator
Nepriatelia zhynuli, navždy umĺkli;
zboril si ich mestá, niet po nich ani pamiatky.
\versseparator
Ale Pán tróni naveky,
už si pripravil stolec sudcovský.
\versseparator
A~spravodlivo bude súdiť svet,
podľa práva bude súdiť národy.
\versseparator
Pán bude utláčanému útočišťom,
príhodným útočišťom v~časoch súženia.
\versseparator
Na teba sa spoľahnú tí, čo tvoje meno poznajú,
veď ty, Pane, neopúšťaš tých, čo ťa hľadajú.
\versseparator
Spievajte a~hrajte Pánovi, čo na Sione prebýva,
ohlasujte jeho skutky medzi národmi.
\versseparator
Lebo on, čo pomstí krv, na nich pamätá,
nezabúda na nárek bedárov.
\versseparator
Zmiluj sa, Pane, nado mnou,
pozri, ako ma nepriatelia sužujú,
\versseparator
vytrhni ma z~brán ríše smrti,
aby som v~bránach dcéry sionskej hlásal všetky tvoje skutky preslávne
\versseparator
a~plesal, že si mi pomohol.
Pohania padli do jamy, ktorú kopali,
\versseparator
a~v~tom osídle, čo nastrojili,
chytila sa im vlastná noha.
\versseparator
Pán sa zjavil a~konal súd.
Hriešnik sa zamotal do diela svojich rúk.
\versseparator
Do pekla pôjdu hriešnici,
všetci pohania, čo zabúdajú na Boha.
\versseparator
Lež na úbožiaka on nezabudne naveky,
ani nádej úbožiakov navždy márna nebude.
\versseparator
Povstaň, Pane, nech sa nevyvyšuje človek;
a~národy si na súd predvolaj.
\versseparator
Pane, hrôzou ich zasiahni;
nech pohania pochopia, že sú iba ľuďmi. 
\versseparator
Pane, prečo si tak ďaleko?
Prečo sa skrývaš v~časoch súženia?
\versseparator
Bezbožný vo svojej pýche sužuje bedára;
nech sa chytí do nástrah, čo sám zosnoval.
\versseparator
Veď hriešnik sa chvastá svojou náruživosťou
a~lakomec sa vychvaľuje.
\versseparator
Hriešnik pohŕda Pánom a~namyslene hovorí:
\versseparator
„Boh nezasahuje; Boha niet.“
Také sú všetky jeho myšlienky
a~jeho cesty sú vždy úspešné.
\versseparator
Ďaleko je od myšlienky na tvoj súd
a~všetkých svojich odporcov nemá za nič.
\versseparator
V~srdci si takto hovorí: „Mnou nič nepohne,
ani mňa, ani moje pokolenie nezastihne nešťastie.“
\versseparator
Jeho ústa sú plné luhania, klamu a~podvodu;
pod jeho jazykom zločin a~násilie.
\versseparator
Sedí na postriežke blízko osád,
nevinného zákerne zabíja.
\versseparator
Očami sliedi za chudákom;
ako lev v~húštine číha v~úkryte.
\versseparator
Číha, chce schvátiť bedára;
chytá ho a~hádže naňho sieť.
\versseparator
Prikrčí sa a~vyrúti, i~hynú chudáci
v~jeho násilných pazúroch.
\versseparator
V~duchu si ešte hovorí: „Boh zabudol,
odvrátil svoju tvár, vôbec sa nedíva.“
\versseparator
Povstaň, Pane, Bože, zdvihni svoju ruku,
nezabúdaj na úbohých.
\versseparator
Ako môže bezbožník Bohom pohŕdať?
Ako si môže v~duchu hovoriť: „Boh nezasiahne!“?
\versseparator
Ty vidíš, veď ty hľadíš na útrapy a~žiaľ
a~berieš ich do svojich rúk.
\versseparator
Na teba sa chudák spolieha
a~sirote pomáhaš.
\versseparator
Rozmliažď rameno hriešnika a~zločinca;
budeš hľadať jeho hriech, a~už ho nenájdeš.
\versseparator
Pán je kráľom navždy, na veky vekov.
Pohania vymizli z~jeho krajiny.
\versseparator
Pane, ty vyslýchaš túžbu úbožiakov,
vzpružuješ im srdce, ucho si k~nim nakláňaš.
\versseparator
Zastaň sa práva siroty a~utláčaného,
aby už nikdy nenaháňal hrôzu človek stvorený zo zeme.
