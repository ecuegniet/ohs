%\versseparator
Hľa, žlč, ocot, sliny, kliny,
trsť a~dýka ranivá
trápia telo, z~boku tečie
voda a~krv neživá,
predsa ten zdroj zem i~nebo,
súš i~more omýva.
\versseparator
Útulný kríž, najkrajší strom,
ty skvost medzi stromami,
všetkým sadom taký konár,
kvet a~plod je neznámy.
Milé drevo s milou ťarchou
milo stojíš pred nami.
\versseparator
Vznešený kmeň, ohni vetvy,
zjemni postoj pristrohý,
hoci Tvorca dal ti tvrdosť,
keď ťa staval na nohy,
neotváraj rany Kráľa,
našej spásnej zálohy!
\versseparator
Len tebe sa ušlo slávy
nosiť Darcu života,
rozosvietiť vo tme maják
svetu, ktorý troskotá,
veď ťa krvou napojila
Baránkova milota.
\versseparator
Tebe, Otče, s Duchom Svätým
nech je sláva naveky
skrze Krista, ktorý telom
nie je nám už ďaleký
a~chce krížom zmeniť v~radosť
ľudský bôľ a~náreky. Amen.