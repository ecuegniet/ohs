%\versseparator
Poďte, plesajme v Pánovi,
oslavujme Boha, našu spásu.
\versseparator
Predstúpme s chválospevmi pred jeho tvár
a oslavujme ho žalmami.
\versseparator
Lebo Pán je veľký Boh
a nad všetkými bohmi veľký kráľ.
\versseparator
V jeho moci sú zemské hlbiny
a jemu patria aj nebotyčné štíty.
\versseparator
Jeho je more, veď on ho stvoril,
i pevnina, ktorú stvárnili jeho ruky.
\versseparator
Poďte, klaňajme sa a na zem padnime,
kľaknime na kolená pred Pánom, ktorý nás stvoril.
\versseparator
Lebo on je náš Boh
a my sme ľud jeho pastviny a ovce, ktoré vedie svojou rukou.
\versseparator
Čujte dnes jeho hlas:
„Nezatvrdzujte svoje srdcia.
\versseparator
ako v Meríbe, ako v dňoch Massy na púšti,
kde ma pokúšali vaši otcovia;
skúšali ma, hoci moje skutky videli.
\versseparator
Štyridsať rokov sa mi priečilo toto pokolenie
i povedal som: Je to ľud s blúdiacim srdcom;
tí veru moje cesty neznajú.
\versseparator
Preto som v svojom hneve prisahal:
Nevojdú do môjho pokoja.
