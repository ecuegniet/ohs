%\versseparator
Zmiluj sa, Bože, nado mnou, zmiluj sa nado mnou,
lebo sa k~tebe utiekam;
\versseparator
v~tieni tvojich krídel nachodím útočište,
kým sa nepominú nástrahy.
\versseparator
Volám k~Bohu, k~Najvyššiemu,
k Bohu, ktorý mi preukazuje dobro.
\versseparator
On zošle pomoc z~neba a~zachráni ma;
zahanbí tých, čo ma týrajú.
\versseparator
Boh zošle svoju milosť a~pravdu.
Som akoby uprostred levíčat,
čo požierajú ľudí.
\versseparator
Ich zuby sú ako oštepy a~šípy,
ich jazyk sťa nabrúsený meč.
\versseparator
Bože, vznes sa nad nebesia
a tvoja sláva nech je nad celou zemou.
\versseparator
Mojim nohám nastavili osídlo,
až sa mi skormútila duša;
\versseparator
predo mnou vykopali jamu,
no sami do nej padli.
\versseparator
Ochotné je moje srdce, Bože,
ochotné je moje srdce;
budem ti spievať a~hrať.
\versseparator
Prebuď sa, duša moja,
prebuď sa, harfa a~citara,
chcem zobudiť zornicu.
\versseparator
Budem ťa, Pane, velebiť medzi pohanmi
a zaspievam ti žalmy medzi národmi.
\versseparator
Lebo až po nebesia siaha tvoje milosrdenstvo
a tvoja vernosť až po oblaky.
\versseparator
Bože, vznes sa nad nebesia
a tvoja sláva nech je nad celou zemou.