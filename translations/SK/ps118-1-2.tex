%\versseparator
Blažení tí, čo idú cestou života bez poškvrny,
čo kráčajú podľa zákona Pánovho.
\versseparator
Blažení tí, čo zachovávajú jeho príkazy
a~celým srdcom ho vyhľadávajú.
\versseparator
To sú tí, čo nepáchajú neprávosť
a~idú jeho cestami.
\versseparator
Ty si dal príkazy,
aby sa verne plnili.
\versseparator
Kiež by ma moje cesty viedli tak,
žeby som zachovával tvoje ustanovenia.
\versseparator
Veru nebudem zahanbený,
keď budem dodržiavať všetky tvoje príkazy.
\versseparator
S úprimným srdcom ti chcem ďakovať,
že som poznal tvoje spravodlivé výroky.
\versseparator
Tvoje ustanovenia chcem zachovať,
len ty ma nikdy neopusť.
\versseparator
Ako sa mladík na svojej ceste udrží čistým?
Tak, že bude zachovávať tvoje slová.
\versseparator
Celým svojím srdcom ťa vyhľadávam;
nedaj, aby som zablúdil od tvojich príkazov.
\versseparator
V~srdci si uchovávam tvoje výroky
aby som proti tebe nezhrešil.
\versseparator
Pane, ty si velebený;
nauč ma svoje ustanovenia.
\versseparator
Svojimi perami
vypočítavam všetky výroky tvojich úst.
\versseparator
Keď idem cestou tvojich zákonov, mám väčšiu radosť
ako zo všetkého bohatstva.
\versseparator
Chcem sa cvičiť v~tvojich predpisoch,
rozjímať o~tvojich cestách.
\versseparator
V~tvojich ustanoveniach mám záľubu,
na tvoje slová nechcem zabúdať.