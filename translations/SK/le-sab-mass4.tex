%\versseparator
Bo manželom ti bude tvoj stvoriteľ, Pán zástupov je jeho meno, vykupiteľom Svätý Izraelov, Bohom celej zeme sa nazýva.
\versseparator
Veď ako opustenú ženu a duchom skleslú povolal ťa Pán.
Nuž či môže byť zavrhnutá žena mladosti? – hovorí tvoj Boh.
Na krátku chvíľu som ťa opustil a veľkým zľutovaním si ťa pritiahnem.
V návale hnevu som schoval svoju tvár nakrátko pred tebou, večným zmilovaním som sa nad tebou zľutoval, hovorí tvoj vykupiteľ, Pán.
\versseparator
Je mi to ako v dňoch Noema: ako som sa zaprisahal, že viac nezalejú zem vody Noema, tak som sa zaprisahal, že sa nebudem hnevať na teba a že ťa nebudem karhať. Nech i vrchy odstúpia a kopce nech sa otrasú: moja milosť neodstúpi od teba, zmluva môjho mieru sa neotrasie, hovorí Pán, tvoj zľutovník.
\versseparator
Biedny, zmietaný, bezútešný! 
Hľa, ja ti položím z drahokamu základy a tvoju podstavbu zo zafíru.
Tvoju obrubu urobím z rubínu, tvoje brány z karbunkulu a tvoje hranice zo vzácnych kameňov. 
Všetky tvoje dietky budú učeníkmi Pána, vo veľkom pokoji budú tvoje dietky.
Budeš upevnený v spravodlivosti, vzdialený od utláčania – báť sa nebudeš – aj od hrôzy – veď sa ťa nezmocní.