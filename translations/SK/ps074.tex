%\versseparator
Oslavujeme ťa, Bože,
oslavujeme ťa a tvoje meno vzývame,
\versseparator
rozhlasujeme tvoje skutky zázračné.
Ja sám určím čas
a vykonám spravodlivý súd.
\versseparator
Hoc by sa roztápala zem a triasli všetci, čo na nej bývajú,
ja pevne držím jej stĺpy.
\versseparator
Chvastúňom hovorím: „Nevystatujte sa!“
A previnilcom: „Nedvíhajte hlavy!
\versseparator
Nedvíhajte hlavy vysoko,
proti Bohu nehovorte bezočivosti.“
\versseparator
Veď ani od východu, ani od západu,
ani z púšte neprichádza povýšenie.
Ale sudcom je sám Boh:
\versseparator
jedného ponižuje, druhého povyšuje.
Lebo v Pánovej ruke je kalich
plný čistého vína s korením.
\versseparator
On z neho nalieva,
až po kvasnice ho musia vyprázdniť,
všetci hriešnici zeme budú z neho piť.
\versseparator
Lež ja naveky chcem ohlasovať
a ospevovať Boha Jakubovho.
\versseparator
Pozrážam všetku pýchu hriešnikov,
no spravodliví vztýčia svoje hlavy.