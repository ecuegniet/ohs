%\versseparator
Oslavujte Pána, lebo je dobrý,
lebo jeho milosrdenstvo trvá naveky.
\versseparator
Teraz nech hovorí Izrael, že Pán je dobrý,
že jeho milosrdenstvo trvá naveky.
\versseparator
V súžení som vzýval Pána
a Pán ma vypočul a vyslobodil.
\versseparator
Lepšie je utiekať sa k Pánovi,
ako sa spoliehať na človeka.
\versseparator
Obkľúčili ma všetci pohania,
ale v mene Pánovom som ich porazil.
\versseparator
Obkľúčili ma zovšadiaľ,
ale v mene Pánovom som ich porazil.
\versseparator
Prudko dorážali na mňa, aby som sa zrútil,
no Pán mi pomohol.
\versseparator
Moja sila a chvála je Pán,
on sa mi stal záchrancom.
\versseparator
Hlas plesania nad záchranou
znie v stánkoch spravodlivých:
\versseparator
Pánova pravica mocne zasiahla,
Pánova pravica ma zdvihla;
Pánova pravica mocne zasiahla.
\versseparator
Ja nezomriem, budem žiť
a vyrozprávam skutky Pánove.
\versseparator
Ďakujem ti, že si ma vyslyšal
a že si ma zachránil.
\versseparator
Kameň, čo stavitelia zavrhli,
stal sa kameňom uholným.
\versseparator
To sa stalo na pokyn Pána;
vec v našich očiach obdivuhodná.
\versseparator
Toto je deň, ktorý učinil Pán,
plesajme a radujme sa z neho.
\versseparator
Pane, spas ma;
Pane, daj mi úspech.
Požehnaný, ktorý prichádza v mene Pánovom.