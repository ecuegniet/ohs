%\versseparator
Pane, náš Vládca,
aké vznešené je tvoje meno na celej zemi!
\versseparator
Tvoja veleba sa vznáša nad nebesia.
\versseparator
Z úst nemluvniat a~dojčeniec pripravil si si chválu
naprotiveň svojim nepriateľom,
aby si umlčal pomstivého nepriateľa.
\versseparator
Keď hľadím na nebesia, dielo tvojich rúk,
na mesiac a~na hviezdy, ktoré si ty stvoril:
\versseparator
čože je človek, že naň pamätáš,
a~syn človeka, že sa ho ujímaš?
\versseparator
Stvoril si ho len o~niečo menšieho od anjelov,
slávou a~cťou si ho ovenčil
a~ustanovil si ho za vládcu nad dielami tvojich rúk.
\versseparator
Všetko si mu položil pod nohy:
ovce a~všetok domáci statok
aj všetku poľnú zver,
\versseparator
vtáctvo pod oblohou a~ryby v~mori
 i~všetko, čo sa hýbe po dne morskom.
\versseparator
Pane, náš Vládca,
aké vznešené je tvoje meno na celej zemi!
