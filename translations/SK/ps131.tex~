%\versseparator
Pane, pamätaj na Dávida
a na jeho veľkú ochotu,
\versseparator
že prisahal Pánovi
a mocnému Bohu Jakubovmu zložil sľub:
\versseparator
„Do príbytku svojho domu nevkročím,
ani sa neuložím na svoje lôžko;
\versseparator
svojim očiam nedoprajem spánku
ani svojim viečkam zdriemnutia,
\versseparator
kým nenájdem miesto pre Pána,
príbytok pre mocného Jakubovho Boha.“
\versseparator
Počuli sme, že archa je v~Efrate,
a našli sme ju na jaarských nivách.
\versseparator
Vstúpme teda do Pánovho príbytku
a padnime k~podnožke jeho nôh.
\versseparator
Zaujmi, Pane, miesto svojho odpočinku,
ty a~archa tvojej všemoci.
\versseparator
Tvoji kňazi nech sa odejú do spravodlivosti
a tvoji svätí nech plesajú.
\versseparator
Pre svojho služobníka Dávida
neodmietaj tvár svojho pomazaného.
\versseparator
Dávidovi sa Pán zaviazal prísahou;
je pravdivá, nikdy ju neodvolá:
„Potomka z~tvojho rodu
posadím na tvoj trón.
\versseparator
Ak tvoji synovia dodržia moja zmluvu
a moje príkazy, ktoré ich naučím,
\versseparator
aj ich synovia budú sedieť
na tvojom tróne naveky.“
\versseparator
Lebo Pán si vyvolil Sion,
želal si mať ho za svoj príbytok:
\versseparator
To je miesto môjho odpočinku naveky;
tu budem bývať, lebo som túžil za ním.
\versseparator
Štedro požehnám jeho komory,
chlebom nasýtim jeho chudobných.
\versseparator
Jeho kňazov odejem do rúcha spásy
a svätí budú plesať v~radosti.
\versseparator
Tu Dávidovej moci dám vypučať,
svojmu pomazanému pripravím svetlo.
\versseparator
Jeho nepriateľov hanbou zakryjem,
no na jeho hlave zažiari diadém.“