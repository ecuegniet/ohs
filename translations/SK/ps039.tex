%\versseparator
Čakal som, čakal na Pána
a~on sa ku mne sklonil.
\versseparator
Vyslyšal môj nárek
a~vytiahol ma z~jamy hrôzy, z~bahnitého kalu.
\versseparator
Nohy mi postavil na skalu
a~kroky mi upevnil.
\versseparator
Do úst mi vložil pieseň novú,
chválospev nášmu Bohu.
\versseparator
Mnohí to uvidia a~bázeň ich naplní
a~budú dúfať v~Pána.
\versseparator
Blažený človek, čo v~Pána skladá dôveru
a~nevšíma si pyšných ani náchylných klamať.
\versseparator
Veľa zázrakov si urobil, Pane, Bože môj;
a~v~tvojich zámeroch s nami kto sa ti vyrovná?
\versseparator
Aj keby som ich chcel rozhlásiť a~vyrozprávať všetky,
toľko ich je, že sa nedajú spočítať.
\versseparator
Obety a~dary si nepraješ,
lež uši si mi otvoril.
\versseparator
Nežiadaš žertvu ani obetu zmierenia,
preto som povedal: „Hľa, prichádzam.
\versseparator
Vo zvitku knihy je napísané o~mne,
že mám plniť tvoju vôľu.
\versseparator
A~to chcem, Bože môj,
hlboko v~srdci mám tvoj zákon.“
\versseparator
Ohlasujem tvoju spravodlivosť vo veľkom zhromaždení;
svojim perám hovoriť nebránim, Pane, ty to vieš.
\versseparator
Tvoju spravodlivosť si v~srdci neskrývam,
rozprávam o~tvojej vernosti a~o tvojej spáse.
\versseparator
Neskrývam tvoju milosť
a~pravdu pred veľkým zhromaždením.
\versseparator
Ale ty, Pane, neodnímaj mi svoje milosrdenstvo,
tvoja milosť a~tvoja pravda nech, mi vždy pomáhajú.
\versseparator
Zo všetkých strán sa na mňa kopia
nespočetné pohromy,
\versseparator
opantalo ma toľko hriechov,
že nemám o~nich prehľadu.
\versseparator
A~je ich viac, než mám vlasov na hlave,
až mi z~toho srdce zamiera.
\versseparator
Pane, ráč ma zachrániť,
príď mi čím skôr na pomoc.
\versseparator
Nech sa hanbia a~červenajú všetci dovedna,
čo mi číhajú na život a~čo mi ho chcú zničiť.
\versseparator
Nech sú zavrátení a~nech sa hanbia tí,
čo mi chcú zle.
\versseparator
Nech zmeravejú hanbou tí,
čo mi hovoria: „Tak mu treba!“
\versseparator
No nech jasajú a~nech sa v~tebe tešia všetci, čo ťa hľadajú.
A~tí, čo túžia po tvojej pomoci,
nech stále hovoria: „Nech je zvelebený Pán!“
\versseparator
Ja som síce biedny a~úbohý,
no Pán sa stará o~mňa.
\versseparator
Ty si moja pomoc a~môj osloboditeľ,
Bože môj, nemeškaj.