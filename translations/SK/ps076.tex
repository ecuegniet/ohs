%\versseparator
Hlasne volám k Pánovi,
k Bohu volám a on ma počuje.
\versseparator
Boha hľadám v deň svojho súženia,
vystieram svoje ruky za noci
neúnavne.
\versseparator
Moja duša sa nechce dať potešiť,
na Boha myslím a vzdychám,
uvažujem a klesám na duchu.
\versseparator
Viečka mi držíš v bdelosti,
som rozrušený a nevládzem hovoriť.
\versseparator
Premýšľam o dňoch minulých
a dávne roky mám na mysli.
\versseparator
Za noci rozjímam vo svojom srdci,
premýšľam a v duchu sa pýtam:
\versseparator
Vari Boh zavrhuje naveky
a viac sa nezmiluje?
\versseparator
Vari je navždy koniec jeho dobrote,
prestalo jeho slovo z pokolenia na pokolenie?
\versseparator
Či Boh zabúda na zmilovanie,
či pre hnev zdržiava svoje zľutovanie?
\versseparator
Vtedy som si povedal: „To je tá bolesť moja,
že sa pravica Najvyššieho odvrátila odo mňa.“
\versseparator
Pamätám, Pane, na tvoje skutky,
pamätám na dávne zázraky.
\versseparator
O všetkých tvojich dielach rozmýšľam
a uvažujem o tvojich činoch.
\versseparator
Bože, tvoja cesta je svätá.
Ktorý boh je taký veľký, ako je náš Boh?
Ty si Boh, ty konáš zázraky,
\versseparator
národom si dal poznať svoju moc.
Svojím ramenom si vyslobodil svoj ľud,
synov Jakubových a Jozefových.
\versseparator
Bože, uzreli ťa vody,
uzreli ťa vody a rozbúrili sa
i zvírili sa hlbiny.
\versseparator
Oblaky vychrlili prúdy vôd,
v mračnách hrom zadunel
\versseparator
a zôkol-vôkol tvoje šípy šľahali.
Ako hrmot kolies zaburácal tvoj hrom,
\versseparator
blýskavica ožiarila zemekruh,
zem sa zachvela a zatriasla.
\versseparator
Tvoja cesta vedie cez more a cez veľké vody tvoje chodníky,
ale tvoje stopy nikde nebadať.
\versseparator
Ako ovce si viedol svoj ľud
rukou Mojžiša a Árona.