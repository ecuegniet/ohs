%\versseparator
Tebe, Bože, patrí chválospev na Sione;
tebe treba plniť sľuby v~Jeruzaleme.
\versseparator
Ty vypočúvaš modlitby,
k tebe má prísť každý človek, keď ho ťaží hriech.
\versseparator
A hoci nad nami víťazia naše neprávosti,
ty nám ich odpúšťaš.
\versseparator
Blažený, koho si si vyvolil a~prijal k~sebe,
prebývať bude v~tvojich sieňach.
\versseparator
Naplní nás blahobyt tvojho domu
a svätosť tvojho chrámu.
Obdivuhodne spravodlivo nás vyslyšíš,
\versseparator
Bože, naša spása,
nádej všetkých končín zeme i~ďalekého mora.
\versseparator
Vrchy upevňuješ svojou mocou,
opásaný silou.
Tíšiš hukot mora,
hukot jeho vĺn
\versseparator
aj nepokoje národov.
Tí, čo obývajú zemské končiny,
chvejú sa bázňou pred tvojimi znameniami,
radosťou napĺňaš končiny východu i~západu.
\versseparator
Navštevuješ zem a~dávaš jej vlahu,
zveľaďuješ jej bohatstvo.
\versseparator
Božia rieka je plná vody;
ľuďom pripravuješ zrno.
Takto sa staráš o~zem:
zvlažuješ jej brázdy a~vyrovnávaš hrudy,
skypruješ ju dažďami a~požehnávaš jej rastliny.
\versseparator
Rok korunuješ svojou dobrotou,
kade prejdeš, všade je hojnosť.
\versseparator
Pašienky púšte vlaha zarosí
a pahorky sa opášu plesaním.
\versseparator
Čriedami oviec sa lúky pokryjú
a zrnom budú oplývať doliny;
ozývať sa budú jasotom a~spevom.