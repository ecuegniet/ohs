%\versseparator
Vypočuj, Pane, moju spravodlivú žiadosť,
všimni si moju prosbu pokornú.
\versseparator
Nakloň sluch k mojej modlitbe,
čo plynie z perí úprimných.
\versseparator
Nech z tvojej tváre vyjde rozsudok o mne;
tvoje oči vidia, čo je správne.
\versseparator
Skúmaj moje srdce i v noci ma navštív,
skúšaj ma ohňom a nenájdeš vo mne neprávosť.
\versseparator
Moje ústa nehrešia, ako robia ľudia zvyčajne.
Podľa slov tvojich perí vyhýbam sa cestám násilníkov.
\versseparator
Pevne drž moje kroky na svojich chodníkoch,
aby moje nohy nezakolísali.
\versseparator
K tebe, Bože, volám, lebo ty ma vyslyšíš.
Nakloň ku mne sluch a vypočuj moje slová.
\versseparator
Ukáž svoje predivné milosrdenstvo,
ty, čo pred protivníkmi pravicou zachraňuješ
dôverujúcich v teba.
Chráň ma ako zrenicu oka,
\versseparator
skry ma v tôni svojich perutí
pred bezbožnými, čo ma sužujú.
\versseparator
Obkľučujú ma nepriatelia,
zatvárajú si bezcitné srdcia,
ich ústa spupne hovoria.
\versseparator
Už pristupujú a už ma zvierajú,
očami sliedia, ako by ma na zem zrazili.
\versseparator
Sú ako lev pripravený na korisť,
ako levíča, čo čupí v úkryte.
\versseparator
Povstaň, Pane, predíď ich a zraz,
svojím mečom mi zachráň život pred bezbožným,
svojou rukou pred smrteľníkmi, Pane,
\versseparator
pred smrteľníkmi, ktorým sa podiel života končí na zemi.
Zo svojich zásob im naplň žalúdok,
\versseparator
nech sa nasýtia ich synovia
a čo nezjedia, nech prenechajú svojim deťom.
\versseparator
Ja však v spravodlivosti uzriem tvoju tvár
a až raz vstanem zo sna, nasýtim sa pohľadom na teba.
