%\versseparator
Prečo sa búria pohania?
Prečo národy snujú plány daromné?
\versseparator
Povstávajú pozemskí králi
a vladári sa spolčujú
proti Pánovi a proti jeho pomazanému:
\versseparator
„Rozbime ich okovy
a ich, jarmo zhoďme zo seba!“
\versseparator
Ten, čo na nebesiach prebýva, sa im vysmieva;
Pán ich privedie na posmech.
\versseparator
Raz na nich rozhorčene zavolá
a svojím hnevom ich vydesí:
\versseparator
„Veď ja som ustanovil svojho kráľa
na svojom svätom vrchu Sione!“
Zvestujem Pánovo rozhodnutie:
\versseparator
Pán mi povedal: „Ty si môj syn.
Ja som ťa dnes splodil.
\versseparator
Žiadaj si odo mňa a dám ti do dedičstva národy
a do vlastníctva celú zem.
\versseparator
Budeš nad nimi panovať žezlom železným
a rozbiješ ich jak hrnce hlinené.“
\versseparator
A teraz, králi, pochopte;
dajte si povedať, pozemskí vladári.
\versseparator
V bázni slúžte Pánovi
a s chvením sa mu klaňajte.
\versseparator
Podvoľte sa zákonu: žeby sa nerozhneval
a vy by ste zahynuli na ceste,
\versseparator
lebo sa rýchlo rozhorčí.
Šťastní sú všetci, čo sa spoliehajú na neho. 
