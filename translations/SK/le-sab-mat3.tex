Spomeň si, Pane, čo sa s nami stalo,
zhliadni a pozri na našu hanbu.
\versseparator
Dedičstvo naše prešlo k cudzím,
naše domy k nenašským.
\versseparator
Nemáme otca, sme siroty,
naše matky sú vdovy.
\versseparator
Vodu sme pili za peniaze,
drevo sme dostali za plácu.
\versseparator
Na krku máme stíhateľov,
uštvaní, bez odpočinku sme.
\versseparator
K Egyptu sme dvíhali ruku a k Asýrsku,
aby sme sa nasýtili chleba.
\versseparator
Naši otcovia zhrešili a niet ich,
my vlečieme ich vinu.
\versseparator
Otroci panujú nad nami,
z ich ruky nás nevytrhne nik.
\versseparator
Životom sme platili za chlieb
pred mečom púšte.
\versseparator
Ako dopraskaná pec je naša koža
od pálčivosti hladu.
\versseparator
Zhanobili ženy na Sione
a panny v júdskych mestách.
\versseparator
Jeruzalem, navráť sa k Pánovi, svojmu Bohu.