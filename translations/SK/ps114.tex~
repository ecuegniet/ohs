%\versseparator
Milujem Pána, lebo vypočul
môj prosebný hlas,
\versseparator
lebo svoj sluch naklonil ku mne,
kedykoľvek som ho vzýval.
\versseparator
Keď ma omotali povrazy smrti
a zmocnili sa ma úzkosti podsvetia,
\versseparator
keď som sa ocitol v~súžení a~trápení,
vzýval som meno Pánovo:
\versseparator
„Pane, zachráň môj život!“
Milostivý a~spravodlivý je Pán,
náš Boh sa zľutúva.
\versseparator
Pán ochraňuje maličkých;
pomohol mi, keď som bol v~biede.
\versseparator
Znova sa, duša moja, upokoj,
lebo Pán ti dobre urobil,
\versseparator
lebo môj život zachránil od smrti,
moje oči od sĺz
a moje nohy pred pádom.
\versseparator
Pred tvárou Pána budem kráčať
v~krajine žijúcich.