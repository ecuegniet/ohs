%\versseparator
Prečo si nás, Bože, tak celkom zavrhol
a~prečo si hnevom zahorel proti ovciam tvojej pastviny?
\versseparator
Pamätaj na svoj ľud,
ktorý je tvoj odprvoti.
\versseparator
Vykúpil si výhonok svojho dedičstva,
vrch Sion, na ktorom prebývaš.
\versseparator
Namier svoje kroky k~večným zrúcaninám:
nepriateľ spustošil celú svätyňu.
\versseparator
Tí, čo ťa nenávidia, ryčia
uprostred tvojho miesta svätého,
\versseparator
vztyčujú svoje zástavy na znak víťazstva.
Podobajú sa tým, čo sa veľmi rozháňajú sekerou
\versseparator
v~hustom lese.
Tak vylamujú brány chrámové
a~stŕhajú ich sekerou i~hákom.
\versseparator
Podpálili tvoju svätyňu,
príbytok tvojho mena až do základu zneuctili.
\versseparator
V~srdci si povedali: „Zničme ich všetkých odrazu,“
a~vypálili tvoje sväté miesta v~krajine.
\versseparator
Nevidíme naše zástavy,
niet už proroka
a~nik z~nás nevie, dokedy to potrvá.
\versseparator
Bože, dokedy sa bude rúhať nepriateľ?
Vari naveky bude protivník urážať tvoje meno?
\versseparator
Prečo odťahuješ svoju ruku
a~prečo v~lone držíš pravicu?
\versseparator
Veď predsa Boh je naším kráľom od vekov
a~spásne skutky konal na zemi.
\versseparator
More si svojou mocou rozdvojil
a~rozdrvil si hlavy drakom vo vodách.
\versseparator
Leviatanovi si hlavy roztĺkol,
za pokrm si ho dal morským obludám.
\versseparator
Ty si dal vyvrieť žriedlam i~potokom
a~vyschnúť riekam nevysychajúcim.
\versseparator
Tvoj je deň, tvoja je aj noc,
ty si utvoril nebeské svetlá i~slnko.
\versseparator
Ty si zemi ustanovil hranice;
že je leto a~zima, to si ty zariadil.
\versseparator
Pamätaj, Pane, na to,
že sa to tebe rúha nepriateľ
a~nerozumný ľud tvoje meno uráža.
\versseparator
Nevydaj divej zveri tých, čo ťa oslavujú,
a~nezabúdaj nikdy na svojich úbožiakov.
\versseparator
Zhliadni na svoju zmluvu,
veď násilníci si rozložili stany po celej krajine.
\versseparator
Pokorný nech sa s hanbou nevracia,
chudák a~bedár budú tvoje meno velebiť.
\versseparator
Vstaň, Bože, a~ujmi sa svojej veci,
maj na pamäti urážky,
ktorými ťa hlupák častuje deň čo deň.
\versseparator
Nezabúdaj na krik svojich nepriateľov,
veď hurhaj vzbúrencov sa stále stupňuje.