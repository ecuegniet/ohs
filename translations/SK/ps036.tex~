%\versseparator
Nerozhorčuj sa nad ničomníkmi
a nežiarli na tých, čo pášu neprávosť.
\versseparator
Veď oni uschnú rýchlo ako tráva
a zvädnú ako zelená bylina.
\versseparator
Ale spoľahni sa na Pána a~dobre rob
a budeš bývať v~svojej krajine a~tešiť sa z~bezpečia.
\versseparator
Hľadaj radosť v~Pánovi
a dá ti, za čím túži tvoje srdce.
\versseparator
Pánovi zver svoje cesty a~jemu dôveruj,
on sa už postará.
\versseparator
Tvoju spravodlivosť vyvedie na povrch ako svetlo
a tvoje právo ako poludňajší jas.
Odovzdaj sa Pánovi a~dúfaj v~neho;
\versseparator
nepretekaj sa s tým, čo kráča od úspechu k~úspechu,
a s človekom, čo strojí úklady.
\versseparator
Prestaň sa hnevať a~zanechaj zlosť,
nerozčuľuj sa, to vedie len k~zlému.
\versseparator
Všetci ničomníci budú zničení,
lež tí, čo dúfajú v~Pána, stanú sa dedičmi zeme.
\versseparator
Ešte chvíľku a~už nebude hriešnika;
budeš hľadať jeho miesto, a~nenájdeš.
\versseparator
Tichí však zdedia zem
a budú žiť v~šťastí a~pokoji.
\versseparator
Hriešnik snuje nástrahy spravodlivému
a škrípe proti nemu zubami.
\versseparator
Ale Pán sa mu smeje,
lebo už vidí, ako sa blíži jeho deň.
\versseparator
Hriešnici tasia meč
a napínajú luk,
\versseparator
chcú zraziť bedára i~chudáka
a zavraždiť tých, čo kráčajú po správnej ceste.
\versseparator
Lenže ten meč vnikne do ich vlastného srdca
a ten luk sa im doláme.
\versseparator
Lepšie to málo, čo má spravodlivý,
než veľké bohatstvá hriešnikov.
\versseparator
Veď ramená hriešnikov budú polámané,
no spravodlivých posilňuje Pán.
\versseparator
O život bezúhonných sa stará Pán
a ich dedičstvo trvá naveky.
\versseparator
V~nešťastí zahanbení nebudú
a v~čase hladu budú nasýtení.
Ale hriešnici, tí zahynú,
\versseparator
nepriatelia Pána, tí sa pominú ako nádhera lúk
a stratia sa ako dym.
\versseparator
Hriešnik si požičiava, a~nevracia,
lež spravodlivý má súcit a~rozdáva.
\versseparator
Tí, ktorým žehná Pán, budú dedičmi zeme
a tí, ktorým zlorečí, zahynú.
\versseparator
Pán upevňuje kroky človeka
a sprevádza ho na ceste.
\versseparator
Ak padne, neostane ležať,
veď Pán ho drží za ruku.
\versseparator
Bol som mladík, teraz som starec,
a nevidel som spravodlivého, že by bol opustený,
ani jeho deti žobrať o~chlieb.
\versseparator
Pretože sa ustavične zľutúva a~požičiava,
na jeho potomstve požehnanie spočinie.
\versseparator
Vyhýbaj zlu a~dobre rob
a budeš mať domov naveky.
\versseparator
Lebo Pán miluje spravodlivosť
a neopúšťa svojich svätých.
\versseparator
Nespravodlivci navždy vyhynú
a pokolenie bezbožných bude zničené.
\versseparator
Lež spravodliví zdedia zem,
budú ju obývať na veky vekov.
\versseparator
Z úst spravodlivého zaznieva múdrosť
a jeho jazyk hovorí, čo je správne.
\versseparator
V~jeho srdci je zákon Boží
a jeho kroky nezakolíšu.
\versseparator
Hriešnik striehne na spravodlivého
a usiluje sa ho usmrtiť;
\versseparator
lenže Pán mu ho v~rukách nenechá,
nedá ho odsúdiť, keď bude súdený.
\versseparator
Očakávaj Pána a~jeho cesty sa pridŕžaj;
on ťa povýši za dediča zeme
a dožiješ sa záhuby hriešnikov.
\versseparator
Videl som bezbožného, ako sa vyťahoval
a vypínal sťa céder košatý;
\versseparator
no sotva som prešiel, už ho tam nebolo,
aj som ho hľadal, ale nenašiel.
\versseparator
Všímaj si nevinného a~pozoruj spravodlivého,
lebo budúcnosť patrí pokojamilovným.
\versseparator
Ale nespravodlivci všetci vyhynú
a potomstvo bezbožných bude vyhubené.
\versseparator
Spása spravodlivých prichádza od Pána,
on je ich ochrancom v~čase súženia.
\versseparator
Pán im pomôže a~oslobodí ich,
vytrhne ich z~rúk hriešnikov a~zachráni ich,
lebo sa spoliehajú na neho.