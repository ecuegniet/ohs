%\versseparator
Pane, z~tvojej sily sa kráľ raduje
a veľmi sa teší z~tvojej spásy.
\versseparator
Vyplnil si túžbu jeho srdca
a prosbu jeho perí si neodmietol.
\versseparator
Vyšiel si mu v~ústrety s požehnaním,
na jeho hlavu si vložil korunu z~rýdzeho zlata.
\versseparator
Prosil si od teba život a~ty si mu ho daroval,
život dlhý, navždy, naveky.
\versseparator
Veľká je jeho sláva, lebo mu pomáhaš,
ozdobuješ ho velebou a~nádherou.
\versseparator
Robíš z~neho požehnanie pre všetky veky,
blažíš ho radosťou pred svojou tvárou.
\versseparator
Na Pána sa kráľ spolieha;
neskláti sa, veď pomoc Najvyššieho je pri ňom.
\versseparator
Tvoja ruka zastihne všetkých tvojich nepriateľov,
tvoja pravica nájde tých, čo ťa nenávidia.
\versseparator
Urobíš ich ohnivou pecou, keď sa zjaví tvoja tvár;
Pán ich pohltí vo svojom hneve
a strávi ich oheň.
\versseparator
Vyhubíš ich rod zo zeme
a ich potomstvo spomedzi ľudí.
\versseparator
Lebo proti tebe snuli zlo
a vymýšľali úklady, ale nič nezmôžu.
\versseparator
Lebo ich obrátiš na útek,
svoj luk namieriš na ich tvár.
\versseparator
Povstaň, Pane, vo svojej sile
a my budeme ospevovať a~oslavovať tvoju moc.
