%\versseparator
Zachráň ma, Bože, lebo voda mi vystúpila až po krk.
\versseparator
V~bezodnom bahne viaznem a~nemám pevnej pôdy pod nohami,
\versseparator
dostal som sa do hlbín vôd a~zalieva ma príval.
\versseparator
Ustatý som od volania, hrdlo mi zachríplo.
Unavili sa mi oči, čo tak vyzerám svojho Boha.
\versseparator
Viac než mám vlasov na hlave,
je tých, čo ma bez príčiny nenávidia.
\versseparator
Mocnejší sú tí, čo ma prenasledujú, sú to nepriatelia klamárski;
musel som vrátiť, čo som neulúpil.
\versseparator
Bože, ty poznáš moju pochabosť
a moje poklesky nie sú ti skryté.
\versseparator
Nech sa nemusia pýriť pre mňa tí, čo dúfajú v~teba,
Pane, Bože zástupov.
\versseparator
Nech sa nemusia hanbiť pre mňa tí,
čo ťa hľadajú, Bože Izraela.
\versseparator
Pre teba znášam potupu
a hanba mi pokrýva tvár.
\versseparator
Svojim bratom som sa stal cudzincom
a synom svojej matky neznámym.
\versseparator
Stravuje ma horlivosť za tvoj dom,
padajú na mňa urážky tých, čo ťa urážajú.
\versseparator
V~pôstoch som si dušu vyplakal,
no aj to mi bolo na potupu.
\versseparator
 I~vrecovinu som si obliekol
a príslovečným som sa stal.
\versseparator
Utŕhajú si zo mňa tí, čo vysedávajú v~bráne,
a pri víne pospevujú o~mne pijani.
\versseparator
Ale ja, Pane, obraciam sa modlitbou k~tebe
v~tomto čase milosti.
\versseparator
Vypočuj ma, Bože, pre svoju veľkú dobrotu,
pre svoju vernosť mi pomôž.
\versseparator
Vytrhni ma z~bahna, aby som sa nepohrúžil doň,
a budem vytrhnutý z~moci svojich nenávistníkov
 i~z~hlbokých vôd.
\versseparator
Nech ma nezatopí príval vôd,
nech ma nepohltí hlbina
a priepasť nezavrie nado mnou pažerák.
\versseparator
Vyslyš ma, Pane, veď si dobrotivý a~láskavý;
pre svoje veľké milosrdenstvo pohliadni na mňa.
\versseparator
Neodvracaj tvár od svojho služobníka,
veď, hľa, trpím; čím skôr ma vyslyš.
\versseparator
Príď ku mne a~zachráň ma,
so zreteľom na mojich nepriateľov ma vysloboď.
\versseparator
Ty poznáš moju potupu,
moju hanbu i~moje zneuctenie.
\versseparator
Ty vidíš všetkých, čo ma sužujú.
Potupa mi zlomila srdce a~ochabol som.
\versseparator
Čakal som, že dakto bude mať so mnou súcit, no takého som nestretol;
čakal som, že dakto ma poteší, ale taký sa nenašiel.
\versseparator
Do jedla mi dali žlče
a keď som bol smädný, napojili ma octom.
\versseparator
Nech sa im ich stôl stane nástrahou,
odplatou a~pohoršením.
\versseparator
Nech sa im oči zatemnia, aby nevideli,
a nech v~bedrách oslabnú navždy.
\versseparator
Vylej na nich svoje rozhorčenie,
nech ich zachváti páľava tvojho hnevu.
\versseparator
Nech spustne ich táborisko
a v~ich stanoch nech nemá kto bývať.
\versseparator
Lebo prenasledujú toho, koho si ty udrel,
a množia bolesti tomu, koho si zranil.
\versseparator
K ich neprávosti pridaj neprávosť,
nech nevojdú do tvojej spravodlivosti.
\versseparator
Nech sú vytretí z~knihy žijúcich
a nech nie sú zapísaní medzi spravodlivými.
\versseparator
Som úbožiak, plný bolesti;
tvoja pomoc, Bože, ma pozdvihne.
\versseparator
Piesňou chcem Božie meno osláviť
a velebiť ho chválospevmi.
\versseparator
A Pánovi to bude milšie, ako keby som obetoval býka,
ako keby som obetoval junca, ktorému rastú rožky a~ratice.
\versseparator
Nech zvedia o~tom ponížení a~nech sa potešia;
hľadajte Boha a~srdce vám oživne.
\versseparator
Lebo Pán vypočuje chudobných
a nepohŕda svojimi, keď sú v~zajatí.
\versseparator
Nech ho chvália nebesia i~zem,
moria a~všetko, čo sa hýbe v~nich.
\versseparator
Lebo Boh zachráni Sion
a vybuduje mestá Júdove;
\versseparator
usadia sa tam a~budú ich majetkom.
\versseparator
A zdedia ho potomci jeho služobníkov
a tí, čo milujú jeho meno, budú v~ňom prebývať.